 O Jesus! Jesus, 's Vaders Zoon, Myn Broeder; myn Genadetroon, Myn blydschap uit den hoogen, Gy weet dat ik niets valschs verdicht, 't Is klaarer voor U dan het licht, Aan 's Hemels ruime boogen: Niets Heer! Is meer Hier op aarde My van waarde. 'k Zal U minnen En, met al myn hart bezinnen. Dit krenkt myn Ziel, dit baart my smart, Dat ik niet meer met al myn hart, In liefde vuur kan gloejen; Want 'k vind van dag tot dag, o Heer! Dat, hoe 'k U min des noch te meer Myn liefde drift moest groejen. Zyt my Steets by, Laat Uw Zegen, Als een regen My besproeyen, Zoo zal myne liefde groeyen. Geef, dat ik recht dit doel beschiet! Dat 'k U zoo veel myn plicht gebied En, naar myn lust, moog lieven; Want niets, dat d'aard in zich bevat, Van pracht, van wellust, eer of schat, Kan myne ziel gerieven; Of my, Als Gy My wildt laten, Immer baten. Uwe liefde Trooste my, als smert my griefde. Gy hebt o Heer! Uw grootsten lust Aan die U mint: Gy schenkt hem rust, Vervrolykt zyn geweten: Het ga hem, zoo als 't wil, op aard; Hy zal na 't Kruis, dat nu bezwaardt Zyn rampen haast vergeten. O Ja! Hier na Zal zyn lyden In verblyden Eens verkeeren; Dan zal hem geen smart meer deeren. Geen oor heeft immer dat gehoord, Geen oog gezien, of opgespoort, Geen mensch kan ooit beschryven, Wat vreugd, wat Hemelheerlykheid Die by en van U zyn bereid, Die in Uw liefde blyven. Wie kan Iets van Al die schatten Ooit bevatten, Of waardeeren, Die Gods Gunst ons zal vereeren? Des zal, o Jesus! my voortaan Die zorg alleen ter harte gaan, Dat 'k u moog recht beminnen, En alles, dat aan U behaagt, En daar Uw heilwoord van gewaagt, Betracht' met Ziel en zinnen: Tot my Eens zy, Na dit leven, Dat gegeven, Dat 'k mag komen, Daar, daar nooit wordt angst vernomen. Daar zal ik Uwe zoetigheid, Dat Hemelsch man, voor my bereid, In reine liefde smaken: Daar zal 'k Uw lieflyk aangezicht Aanschouwen, in een helder licht, Geen vrees zal my genaken. Voorwaar Zal daar Na myn stryden My verblyden, t' Zegenvieren, En een hemelkroon my sieren. 