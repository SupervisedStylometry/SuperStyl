 OCh Heer straft niet, in uwen torn, Castijdt my niet, met grimme: Ontfermt u mijns, oft ick van verlorn, Mijn cracht die is gheheel dunne, Gheneest my Heer: want verscrickt sijn fel, Mijn beenen, en Siel, met tghequel, O Heere Godt: hoe langhe? Keert u Heer: verlost die Siel mijn, En dat om uwe goethede, Want inden Doot en ghedencktmen niet dijn, Noch niemandt in Shelsche stede: Ick sucht, en clag, en met tranen nadt, Maeck ick mijn bedde, ghelijck een badt, Mijn aensicht, dat is verandert. Ick worde benaudt door Godts torn: Wyckt van my, die onrecht wercken, Godt heeft mijn weenende stem vercorn, In Godt wil ick my verstercken: Mijn smeecken, en bidden, neemt hy aen, Mijnen vyand? die moet in schanden staen, En met verschricktheyt te rug keeren. 