 VErmomde domme vverelt blint, Hoe vvort den mensch van u vervvonnen? Daer u beloften sijn als vvint, En uvven loon een hant-vol sonnen. Wat sijn al uvve lusten dvvaes? Niet gansch'lijck niet, niet van vermeughen, Niet anders dan een bobbel-blaes Daer haer de kinders in verheughen. By t'blicxsems-licht, dat schoon verschijnt In Heerlijckheyt niet om ver-rijcken, Dat in n'en ooghen-blick verdvvijnt Is dese vverelt te ghelijcken. Wel gheluck sael'ghe Christi Bruyt Ghy hebt het beste deel vercoren, Roeyt nu al s'vverelts lusten uyt Soo vvordy inden geest herboren. Bemerckt het vrucht-baer tervven-graen Dat inde aerd'eerst moet verderuen, Soo moet dat vverels is voordaen Tot nutbaerheyt in u versteruen. Tracht recht met ganscher herten nu Om uvven Bruygom te behaghen, Bemint de deucht soo sal hy u Behoeden voor u vyandts laghen. Oorlof Princersse Maghet schoon Dees u verkiesingh, vvort ghepresen Volhert soo sal der maeghden croon Hier naer-maels uvven loone vvesen. 