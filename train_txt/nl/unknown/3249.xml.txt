 Ach wat is de werelt lustig! Vrolijck in een nietig niet: Hoe verheugt! hoe bly! en rustig, In het geen de aard aanbiet; Maar het is my te gering, ‘k Laat het voor een aardeling, Die geen deel aan ‘t Hemels goet heeft, Noch geen smaack in ‘t Hemels zoet heeft, My aangaande het is mijn Goed na by mijn God te zijn. ’k Laat een aard-worm zich vermaacken Met het wroeten in de aard, Weg! het zijn te slechte zaacken, Mijn niet zoo veel moeytens waard: O dat woelen geeft geen rust! ‘k Laat het die doen die het lust, ‘k Laat die vroeters loopen draven, ‘k Laatze tobben, woelen, slaven, My aangaande het is mijn Goed na by mijn God te zijn. ’k Laat een gier’gaart zich vermeyden Met zijn goed’ren t’ overzien, Volle schuren, vette weyden, Geven vreugt voor aartsche lien, Die geen bet’re goed’ren heeft, Maar allen by ‘t zichtb’re leeft, ‘k Laat de lucke vreught bedrijven, Met het ram’len van haar schijven, Mijn aangaande het is mijn Goed na by mijn God te zijn. Dat yemand op aard zoo mal is Dat hy zich in ‘t aarsch verheugt, ‘k Laat het toe die ‘t aarsch sijn al is, Maar ick min een hoog’re vreugt, Die uyt Gods gemeenschap rijst, Tot een Hemels leven wijst, ‘k Laat haar in het aardsche bly zijn, Maar het zal zoo niet met my zijn, My aangaande het is mijn Goed na by mijn God te zijn. And’re mogen zich verlusten Als zy by haar mackers zijn, Maar mijn ziel en kan niet rusten Als ick onder haar verschijn, Ach wat is my dat een smert! Ja een dood-steeck door mijn hert, ‘k Laat de boose samen leven, ‘k Zal my niet by haar begeven, My aangaande het is mijn Goed na by mijn God te zijn. Wilt vry dapper quinckeleren, My aangaande ‘t lust my niet, Spelen, lachen, domineren, Uwe vreugt is my verdriet, ‘k Ben vry van een hooger Geest, ‘t Hemelsche verheugt my ‘t meest, ‘k Laat die bloejen banquetteren, Zingen, springen, lustig smeeren, My aangaande het is mijn Goed na by mijn God te zijn. ’k Laat de slempers by de glasen Zig vermaacken in den wijn, En die drooge dorst’ge basen Gurgulende vrolijck zijn; Maar die vreugt is my te laf, ‘k Laat die zwijnen desen draf, Die geen hoog’re vreugt en kennen, Nog zig aan den Heer gewennen, My aangaande het is mijn Goed na by mijn God te zijn. ’k Lijd dat vele gratig haacken Na een welgespeckte dis, Die als eertijds Petri laaken Vol van alle dieren is, En zig zelver lecker voen, ‘k Heb geen lust om dat te doen, Laat haar vry op groote malen Dagelijcks haar hert ophalen, My aangaande het is mijn Goed na by mijn God te zijn. Brast vry dwase mensch, ja brast vry, Voed u zelven feestelijck, Leeft in leckerny, en gast vry, Neen ick word u niet gelijck: ‘k Heb een and’re spijs gesmaackt, Daar mijn ziele steeds na haackt, Die eens Hemels aangeregt is, Weet dat dese spijs te slegt is, My aangaande het is mijn Goed na by mijn God te zijn. And’re laat ick vrolijck quelen By het yd’le kaarte-blad, En verheught zijn met het spelen Van den teerling, ick ben zat Van die zond’ge ydelheen, ‘k Laat die vreughde voor die geen Die in eenigheid alleen is, En niet met sijn God gemeen is, My aangaande het is mijn Goed na by mijn God te zijn. ’k Laat toe dat veel arme dieren Van den hoofde tot den top Hare lichamen vercieren, Als een zotte kermis pop, Ach wat zijn zy dan niet moy! Hoe vermaackt met dat getoy? Weg dat zijn te slechte dingen! Maar voor zotte wereldlingen, My aangaande het is mijn Goed na by mijn God te zijn. Pronckt vry werelds wichters pronckt vry, Gy zijt dog maar stof en as, Strickt en flickt, en ciert, en lonckt vry Hele uren voor het glas, ‘k Laat het dese wichters toe, Die geen kennis hebben hoe Hare zielen op te schicken, Met een aar moy te verricken, My aangaande het is mijn Goed na by mijn God te zijn. O daar is geen zoeter leven Als zoo enig om te gaan! En tot God zig te begeven, Alles moet dan agter staan, Dat is ‘t zoetste zoet voor my, d' Aardsche vreught is roet daar by, wat dat and’re oordelen wil ick my niet mee vervelen, my aangaande het is mijn goed na by mijn God te zijn. 