 Jegens de dames vooral moet men leeren Zich te gedragen, zooals het behoort; Hoe men het beste dat aanlegt, meneeren, Zal ik u zeggen, als gij mij niet stoort. Maar als men haar, om in 't rijtuig te stappen, Duwen en stompen zou met veel misbaar En haar dan nog op de teenen zou trappen, - Dan was dat niet beleefd, voorwaar! Bij een diner dient men ook goed te weten, Wat men moet laten en wat men moet doen: Vaak toch vergeet men bij 't lekkere eten Alle beleefdheid en alle fatsoen. Als ge uw servet zoudt voor zakdoek gebruiken, En voor servet naamt uw baard of uw haar, - Als ge eerst aan iederen schotel zoudt ruiken. - Dan was dat niet beleefd, voorwaar! Is het mooi weer en wil men eens gaan wandelen, Dan komt wellevendheid ook zeer te pas. Dat men op straat niemand lomp mag behandelen, Dat is een waarheid, die vergeet men zoo ras. Maar als gij, zonder permissie te vragen, Eensklaps uw hoed afneemt zonder bezwaar En dan gaat grijpen en zoeken en jagen, - Dan is dat niet beleefd, voorwaar! Als u een vriend op zijn bruiloft komt vragen Neem dan vooral de beleefdheid in acht; Denk er steeds om hoe ge u dan moet gedragen, Zorg, dat gij dan ook mijn woorden betracht. Maar als, helaas, gij u zelf zoudt vergeten En zingen een lied van den ooievaar! Dan was het bruidspaar wis op u gebeten: - 't Was dan ook niet beleefd, voorwaar! 