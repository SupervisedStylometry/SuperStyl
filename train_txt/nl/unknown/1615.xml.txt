 DEn dach en wil niet verborghen zijn Het is schoon dach dat duncket mi Mer wie verborghen heeft zijn lief Hoe noode ist dat si scheyden Wachter nv laet v schimpen zijn Ende laet hi slapen die alder liefste mijn een vingerlinck root sal ic v schincken. Wildy den dach niet melden Och melt hem niet rampsalich wijf Het gaet den iongelinck aen zijn lijf Hebdy den schilt ick hebbe die speyr daer mede maect v van heyr. Die ionghelinck sliep ende hi ontspranck. Die liefste hi in zijn armen nam En latet v niet so na ter herten gaen Ick come noch tauont weder Die ionghelinck op zijn vale ros tradt Die vrouwe op hooger sinnen lach. Si sach so verre noortuwaert inne Den dach door die wolcken op dringhen Had ick den slotel vanden daghe Ic weerpen in gheender wilder masen Oft vander masen tot inden rijn Al en soude hi nemmeer vonden zijn 