 D'menschen sijn gheneghen Verscheyden end vreemd Selden ist te deghen D'een ghenuchte neemt Baechum te ver-eeren Al soud' hy in Circe cot Als Elpenor leeren Spelen den Grillighen sot. Ander Venus achten D'licht vaerdighe minn Vlien Auroraes krachten Hanghen hert en zinn Daghen weken ueren Aen Cupido 'toncuys bloed Datmen met besueren Dick schandigh betalen moet. Als Nox comt te lande Sulcke meest lust heeft Sommighe met den brande VVelcke Iuno gheeft Als Midas goud gierigh Ontsteken, tot Rijckdomm' dus. In slickent al vierigh Met Erisichtonius. VVeynigh sulcke vresen Mercurius daed' Aen Phoebus bewesen Nochte Battus quaed' Martias vermeten Een ghedeelte wel behaeght Mars werd niet vergheten By een'ghe hoe bert hy plaeght Soo haest Clotho aerdigh Ende Lachesis 'T draeyken vord'ren vaerdigh En daer leuen is Tot jaren ghecomen Ghebruijckt Prinsch yder sijn tijd Nae sin sonder schromen. Tot dat 't Atropos af snijd. 