 Als wy ons te samen voeghen, Daermen spreect van sHeeren woort Salt vergaren hem ghenoeghen. T'moet gheschieden so t'behoort, Niet uyt oud' ghewoont', maer om T'heylich Euangelium, Dat tot salicheyt crachtich, Als van God hooren aendachtich. Om daer na leven ter deghen, So ons herte zy bereyt, Ondertastend' onse weghen Oft wy die hebben gheleyt, Na Gods woort en will': des neen Gheneycht van t'quaet af te scheen Met opset, na t'woort des Heeren Ons voort aen te gouverneren. Want Gods gheeft in boose zielen, Noch int lijf fond' onderdaen, Niet en comt: maer sal vernielen Die quaet doen: dus laet voortaen Aflegghen d'onreynicheyt Tsamen met alle boosheyt En ootmoedich met verlanghen T'woort tot salicheyt ontfanghen. Salich wort men uyt ghenade Doort gheloof, antwoort devijn En bewaert ins herte zijn, Als mens hoort vroech ofte spade, Datter nieuw gheboort uyt rijst, Na Gods beelt so schrift uytwijst, Met Christo gheestelijck verresen, In een nieuw Godsalich wesen. Soeckende (door vast betrouwen, Op t'woort Gods) een stadt laysant Voller goeden, om t'aenschouwen Noyt so schoon in eenich landt, Welcke bouwmeester hooch gheeert God is, die sijn kinders leert, Hem na volgen, haer versaken, Hemels, en niet aertsch te smaken. En op dats' gheests nieuw geboorte Tot een man opwasse doch, In Christi outheyt is behoorte Laet ons (als jonck kint het soch Begeerich is, t'alder stont) Int geloof vast en ghesont, Na de suyver melck oock dorsten Die daer bloeyt uyt Syons borsten. Want de mensch leeft by den broode Alleen niet, houdt dat gewis Maer by twoort Gods ons van noode Dwelck oock gheeft en leven is, Soeter dan honich: Gods wet David heeft gesmaeckt veel bet Och of wy oock van gelijcken, Ons begeert' so deden blijcken. Meer Gods wet had hy in waerden Dan veel duysent stucken gout Twas vreucht sijn troost op aerden In sijn lijden menichfout. Nacht en dach sprack hy daer van Prees oock salich sulcken man, Die sHeeren wet so gheluste En van sonden altijt custe. Dwoort Gods dat eewich sal blijven En oyt crachtich is gheweest Can de sonden wel verdrijven Van hem die den Heere vreest, Door't geloof der woorden Gods Die als hamer de steenrots Brekende, t'hert' doen vervaren Voor de straffe der sondaren. Nu op dat t'hert' niet versteene, Door t'bedroch der sonden quaet En wy na bevrijt van weene Moghen zijn: Goddelijck zaet In ons hert diep zy geplant, Als in een goet vruchtbaer lant, Dat in drinckt des Heeren reghen En daer door vercrijcht den seghen, Hierom vrienden onverlaten By comst en t'vermanen dient Want de Heer dat t'onser baten, Ingestelt heeftend wy sient, So men daer in niet verstijft Dta Gods liefde onbeslijft, By den mensch quaet van natueren Dier behoeft, schier alle uren. Vermanen te meer wy moeten Elkander, want s'Geeren dach Genaeckt en den tijt der boeten Dan voorby nu noch elck mach Waernemen in tijts, so hy Van des Heeren straffe vry Gaen wil, en niet zijn bevonden, Buyten by toovenaers, honden. Hooren wy Gods stemme heden Thert dan en verharde niet Noch (so d'Israelijten deden) Van Gods woort hebben verdriet, Maer veel meer elck een bewijs, S'Gheeste begheert' tot zielen spijs, Op dat God ons hert verstandich, En in liefde maecke brandich. Hongerich den Geere bidden Altoos laet ons om dit broot, En dat hy hier int midden Zy: vervullend' onsen noot, Baten salt, so wy oprecht, Eens zijn want tis toeghesecht, Roept en bidt, u wert ghegheven t'Hemels broot om eeuwich leven. 