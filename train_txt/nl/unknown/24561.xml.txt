 Cryste du byste licht ende dach voer di sich nyemant verborgen en mach een licht van licht men di verstaet een salich licht gi ons verclaert Ick bidde di hilige here di in deser nacht behoede my in di soe sydie ruste myn laet ons desen nacht in vreden syn Verdryft des swaren slapes vrijst geeft ons te ontgaen des viandes lyst dat vleysche dat suuer ende reyne sy soe stae wy sware sorgen vry Nv slapet oghe sonder leyt dat herte waket in stedicheit bescherme ons gades rechter hant verloest ons vander sonden bant Beschermer alre kerstenheit din hulpe sterck sy ons bereyt nv helpet ons here wt alre noet doer din hilige wyf wonden roet Ghedencke here der swaere tyt die inden liue geuangen licht der zielen die du heueste verloest doer geuet lieue here uwen ewigen troest Des vaders cracht des sones list des hiligen gheestes guede gonst hebt lof ende eer ende weerdicheit doer dyn ongemeten ewicheit 