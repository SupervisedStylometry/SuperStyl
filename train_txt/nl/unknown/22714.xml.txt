 Al voor des Werlts grondt Ick stondt, In Godes behagen claer voorwaer: Sijn Geest blies in mynen mondt, doen leefde mijn Ziele aldaer. So heeft hy my dat leven ghegheven, In mijnder Zielen kracht mit macht: Waer vandtmen die vreuchde beschreven, Die Godt voort heeft ghebracht. Och Heer ghy sijt alleyn die Ick meyn, Mijn troost, mijn toeverlaet hoet gaet: Alleyn mijns hertzen ghreyn, Mijn Hemelsche Succaet. Die schoonste heb Ick vekooren, herbooren, Die my mijn herte verheucht in deucht: Sijn snaren sijn soet om hooren, Gaen boven alle vreucht. Prince, mijn sonden wtveecht und' dreecht, Mijn schult int oordeel doch niet meer siet: Maeckt levendich soo ghy pleecht, Of Ick blijf int verdriet. 