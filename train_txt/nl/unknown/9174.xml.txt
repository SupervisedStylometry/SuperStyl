 Prachtighe Velt-Godin, Die 'tbinnenste murw' mijns harte treuren doet, Sal ick gheen wedermin Schoonste ontsaen daer ick u met ootmoet Aenbie uyt suyv're liefd' mijn trou Ontfanght my doch roem-waerde Vrou. Eens doch verhoort 'tgheclach Van een die met ghesmeeck versoeckt weermin, Noyt had ick blyden dach Van doen ick eerst te lieven nam int sin, V die mijn lieven loont met quaest, En niet weerliefd' maer haetlijck haet. Laest doen ick was verselt Neven u zy met al mijn Lam'ren teer, Int Calverijcke velt Wert mijn hart verheucht om dat my de eer Gheschiede dat ick by u was Gheseeten in het malsis gras. Sult ghy u staegh dus wreet Toonen aen my die u van harten mint, Voorwaer soo is mijn leet, Dat ick tot een soo wreede was ghesint, En dat ick lief die gheen liefd' toont, Maer mijn lieven met quaetheyt loont. 