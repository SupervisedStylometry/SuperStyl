 ICk sie dat een godturuch tich man// Godts gheest hier can ver quicken// Want hy hoopt in hem die helpen can// Die Godt vreest derf hem niet verschricken Gheen stricken// den vyant ghestelt// en hinderen niet// want Godt almachtich// seer crachtich// int ghewelt// door sijn ghenade hem aensiet. Wel hem die hier den Heere vreest, Op hem verlaten wert ghepresen, Hy wort ghestercket inden gheest, Godt sal sijn stuensel wesen, Op desen// siet Godts ooghe claer, En die hem heeft lief, [Die doet sijn hant// hier bijstant// voorwaer, Want Godt die doet sijn schepsel gherief.] De Heer die is een stercte goet En een beschutter om strijden, Sijn hulp men merct in teghenspoet En in het meeste lijden, Tbevrijden// voor de hitte groot Hy hier wesen sal, En een behoeder// die vroeder// maect in noot Een hulpe teghen den val. Hy can het tsmenschen hert Verblijden ende vrolijck maken In siecte ende oock in smert, Doet hy aen ghesontheyt raken, Sijn saken// die sijn al bequaem, Het leuen gheeft hy, Oock wort ghecreghen, den seghen aenghenaem, Dijs hem lof prijs en eere sy. 