 Schoon Liefken ient, Int Hart gheprent ghepresen Om v lijde ick torment, Dat ick absent Van v dus lang moet wesen, Ick woude het waer een endt, O Roosken root seer excelent, V wesen bloot Brengt mijn harteken in torment V oochskens schoon Staen my te thoon, Ghelijck die morgen sterren // in t'shemels throon. Schout nyders quaet Die altijt quaet versieren En zaeyen oock haren saet, Deur twist en haet, Daer zy in domineren En spreken niet dan quaet Vliet haer gequel, schout haer ghepraet Dat haer opstel, mach comen te laet, Reyn Maechdelijn zaet, Compt my te baet, So mach ick domineren Na s'werelts raet. Eylacy discoort En wilt op my niet wreecken In lijden blijf ick versmoort, Maer dat ick rechte voort, Mijn soete Lief mocht spreecken So quam mijn vruecht anboort O Liefken soet, mijn bede aenhoort, Al deur den groet // geeft my confoort O bloeyende iuecht Mijn t'sherten ghenuecht Ick sal v niet begheuen Lief Peynst om my als ghy meucht. 