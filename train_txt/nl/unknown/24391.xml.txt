 Ic wil my gaen vertroosten mijn in Iesus lijden soet Al heuet gestaen ten boosen mijn het mocht noch werden goet Al om mijn sondich leuen mijn ben ick met druc beuaen Dat wil ick gaen begeuen mijn o Iesus siet my aen. Mij suchten ende mijn kermen mijn siet aen ghenadich Godt Eylaes wilt mijns ontfermen mijn al heb ick ghebodt Versmaet tot meniger uren, ic wil my beteren gaen Dit doet mijn hertet rueren mijn o Iesu siet my aen. Den tijt heb ic verloren mijn die ghy my hebt v’leent Na v en wilde ick niet hooren mijn in sonden was ick versteent Seer traech ben ick tot deuchden mijn al heb ick goet vermaen Oorspronck der eewigher vreuchden mijn o Iesu siet my aen. Al ben ick vol van sonden mijn wilt mijns ghedachtich sijn V deucht is sond’ gronden mijn die schulden sijn al mijn Ic kent al ist seer spade mijn ende wilt my niet v’smaden Aen v roep ick genade mijn o Iesu siet my aen. Och laet my och armen mijn had ick te voren versint So mocht ick in v armen mijn rusten als v kint Om mijn groote misdaden mijn so mocht ic my v’slaen Maer o vat vol alder genaden mijn o Iesu siet my aen Maria Keyserinne mijn der sondaers toeuerlaet Vercrijcht my ws Kintds minne mijn want my nv nauwe staet O Maghet wilt my hooren mijn in mijnder noot bystaen Noch roep ickals te voren mijn o Iesu siet my aen. O heylighen alle gader mijn staet my in noode by Wilt bidden Godt den Vader mijn dat hy my ghenadich zy Mijn roepen en wilt niet laten mijn tot dat ick ghenade ontfaen Noch roep ic t’sal my baten mijn o Iesu siet my aen. 