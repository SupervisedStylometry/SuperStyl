 ALs Godt bekent Had hemel, aerd' gheschapen, Het Firmament, En al vvat claerheyt geeft, De dierkens jent Daer vvy ghenucht in rapen, Sprack hy ten ent Aen-siende al vvat leeft, Laet ons den mensche maken: Die hy gheschapen heeft Schoon, naer sijn eyghen belde,, claer Inden lust-hof hy hem stelde,, daer Hy leefde eerst in vvelde:,, maer t'Quaet heeft hy aen-ghecleeft. Wy vvaren al Ghenoemt slauen der sonden, Door Adams val Die ons hier inne bracht, Hier in dit dal Laghen vvy vast ghebonden, Met droef gheschal Onder des vyandts macht: Maer Godt door sijn ghenade, En des heylichs Gheest cracht, Sant vvt des hemels Troone,, dier Sijnen eenighen Sone,, hier Soo lief had hy sijn schoone,, fier Het menschelijck gheslacht. Wt puer ghenaedt Heeft desen cloeck ghestreden Voor ons misdaet Aen't cruys vvt liefde soet, En t'onser baet Doot duyuel, hel vertreden, Het hant-schrift quaet Ghehecht aen't cruyse vroet Ons vry ghekocht vvaerachtich Al, met sijn dierbaer bloet, En brocht ons door sijn lijen,, fel Wt t'lant der slauernijen,, snel, Dus moghen vvy verblijen,, vvel In desen Christum goet. Ghelijck de doot, Ter vverelt is ghecomen, Door Adam snoot? Alsoo is ons veel meer Ghenade groot Ghebeurt tot onser vromen, Ia t'leuen bloot Door Christum onsen Heer Die ons heel heeft ghenesen, Dus dan naer Pauli leer Laet ons salicheyt vvercken,, dan In vreesen, door het stercken,, van Christum, die soo elck mercken,, can In ons vverckt tot elcken keer. Al vvas Godt gram, En vvy lie den doot schuldich, Eer Christus quam Tot voldoenigh bereyt, Die op hem nam Ons sonden menichvuldich, En als een Lam Wert ter slach-banck gheleyt, Op dat hy sou volmaecken Gheheel ons salicheyt Versoende s'Vaders toren,, vvis Dus alle die herboren,, is Int bloet des Lams, vercoren,, fris Is't leuen toe gheseyt. 