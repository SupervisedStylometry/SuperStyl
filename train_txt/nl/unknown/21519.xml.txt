 O Goddelick schijn, en mensche fijn Op elcx termijn, sidy den medecijn Uan v vassalen Troost alleyn, moghen wy tot v halen O v cruyce reyn, beurijt ghemeyn Alle sondaren Ons aduocaet, hooft en prelaet Als wy zijn desolaet, ghy zijdet toeuerlaet Wilt ons bewaren. Messias claer, sidy voor waer Die ons oock allegaer, verlost hebt openbaer Uan dhelsche bruyne Uerlosser soet, van ons allendighe pijne U woorden vroet, my open doet Wilt ons verlichten Want ghy die doot, storft pijnich bloot Dit soete exploot, ons sonden groot Dede alle swichten. Al dhelsche cracht, en sweerelts macht Onwijs bedacht, Atropus pacht Hebdy onder voeten Och tseerich cas, wilt aen my wat versoeten So mach ick ras, die druckich was In v verblijden Mijn sonden vremt, bid ick v temt Daer tvleesch noch inne swemt, Eer my dat lijf ontcremt Tis noch in tijden. Salich Princier, eewich rosier Al mijn last buytertier, wilt slaken schier Eer ick verdole Helpt my valliant, wt der fortuynen schole Heere playsant, biedt my die hant Wilt grief beweeren Niemant dan ghy, en staet my by Als ick mistroostich zy, die ick betroude vry Die zijn al in mijn deeren. 