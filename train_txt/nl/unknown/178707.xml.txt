 LOof, loof den Heer, myn ziel, en wil hem pryzen, Laat zynen lof ter lucht en wolken ryzen; 't Geen in my is vermelde zynen naam, Zoo hoog geacht, zoo groot, zoo ongemeeten: Loof Godt, myn ziel, om nimmer te vergeeten Zyn goedheit, die u vrydt van straffe en blaam. Die u vergeeft alle ongerechtigheden, En 't zondig quaadt, uw krankheit, door de leden Van 't lichaam zelf verspreidt, in u geneest: Hy redt u van 't bederf, en spaart uw leven, Hy kroont u met barmhartigheit daar neven; Zyn liefde en gunst is u tot heil geweest. Die uwen mondt verzadigt met het goede, En u altoos een schildt is tot uw hoede; Die u verjeugt gelyk een' adelaar. De Heer doet recht en oefent zyn gerichten, Om hen, die hier verdrukt zyn, te verlichten, En slaaken uit het uiterste gevaar. Aan Mozes heeft hy zyne wet en wegen Bekent gemaakt, aan Israël den zegen Ontsloten van zyn daaden, kloek verricht. De Heer is goedt, barmhartig en genadig, Lankmoedig, trou, menschlievend en weldadig, Die op ons straalt zyn vriendlyk aangezicht. Hy zal altoos niet twisten noch den toren Behouden, voor het volk by hem verkoren; Zyn gramschapsvier blaakt niet in eeuwigheit. Hy doet ons niet naar onze schuldt en zonden, Noch straft ons, schoon wy strafbaar zyn bevonden, Maar heeft voor ons het eeuwig heil bereidt. Want zelf zoo hoog de hemel staat van d'aarde, Is zyne gunst geweldig en van waarde, Voor allen die hem vreezen met ontzagh. Als 't Oosten is gelegen van het Westen, Zoo ver doet hy het misdryf, t'onzen besten, Van ons, en al ons zondelyk gedrag. Naar 's vaders liefde en zucht is tot zyn kindren, Ontfermt de Heer, wiens heilstroom nooit zal mindren, Zich over hen, in wien zyn vreeze woont. Hem is bewust wat maakzel zyner handen Wy zyn, slechts aard' en stof, bedekt met schanden; Hoewel hy ons zyn gunste en liefde toont. Als gras zyn hier de dagen aller menschen, Gelyk een bloem des veldts, die, voor 't verslenssen, Staat in haar bloei; bloeit hy in zyne kracht: Maar als de windt komt over haar gedreven, Verliest zy strak haar verwe, kracht, en leven, Zoo dat haar plaats gekent wordt noch gedacht. Maar 's Heeren gunst duurt in all' eeuwigheden, Zyn goedheit wordt van dien nooit afgesneeden, Die hem betrouwt; zyn heilsgerechtigheit Zal altoos aan kindts kinderen beklyven, Van hen die trou in zyne wegen blyven, En in 't verbondt, tot afval nooit verleidt. Godt heeft zyn' troon ver boven 's hemels wolken Gevestigt, hy regeert al 's wereldts volken, Zyn koningkryk gaat over alles heen. Looft onzen Godt, gy Engelen, zoo magtig, Gy Helden, die zyn woordt verricht eendrachtig, Vol yvergloet, omhoog en hier beneên. Looft Godt den Heer al zyne heirenschaaren, Zyn dienaars, die getrou zyt in 't bewaaren Van zyn gebodt, en zynen wille doet. Looft onzen Heer, ô alle zyne werken, Wilt zynen lof met eergezangen sterken: Loof hem, myn ziel, die u met blyschap voedt. 