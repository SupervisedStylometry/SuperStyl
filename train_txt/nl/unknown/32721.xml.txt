 GHy hemelsch geesten vergadert tsamen al Hier in dit aertsche dal, Siet onder de beesten in eenen armen stal Een wonderlijcken val, Een Maghet jonck bejaert Die heeft een kindt ghebaert, Dat tot haer grooten rouw Soo bitter weent van kouw, Na, na, mijn herteken en weent niet meer Sus, sus, mijn lieveken ghy sijt te teer Ick latet u weten wie hier te neder leyt En oock soo bitter schreyt T'is Godt ongemeten die tot ons salicheyt Hem hier alsoo bereydt, Och paeyt, en wieg het kindt Dat ons soo seer bemint, Och alderliefsten Heer En weent niet meer soo seer, Na, na ghy sijt te teer mijn lieveken Sus, sus, en weent niet meer mijn herteken. Ick weet lieve vrouwe wat u kindt hier behoeft Wat u kindt hier bedroeft Het hert is vol rouwe dat ick dus heb ghetoeft, De wereld heb gheproeft, Dat ick mijn jonghe jeucht Versleten heb in vreucht, En van Godt heb ghevlucht, Waerom ick nu versucht, Sus, sus, mijn herteken en weent niet meer, Sus, sus, mijn lieveken ghy sijt te teer 