 Neen Kloris, neen, myn hart, Hoe zeer van min gedreven, Wil in verliefde smart Niet hoopeloos meer leven! Heb ik u myn min gegeven, Waarom die zoo lang gesart? Als ik u vol vuur kom kussen, Moest je weer mijn vlammen blussen, Of ik houw, Of ik houw ook myn gemak En geef uw min de zak. Gy weet waar ik op doel: Als ik van liefde dronken Door 't heete mingewoel Myn leden voel ontfonken En het vuur van uwe lonken Door myn hert en adren voel, Wil je voor my dus te ontsteken U niet buigen na myn smeken. Stort dan ook, Stort dan ook voor mijn plaisier Geen oli in mijn vier. Een kusje, Engel lief, 't Is waar, kan my vermaken; Maar 't speelt ook voor een dief Om dus myn hart te schaken En myn ingewand te blaken Met een heete minnegrief. Dus altyd gewond te wezen, Zonder oyt te zyn genezen: Denk niet dat, Denk niet dat ik in uw min Wil kwijnen, droef van zin. 