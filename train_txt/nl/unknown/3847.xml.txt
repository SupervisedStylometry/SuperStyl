 ‡ LOoft den Heere o siele mijn, Ick wil den Heere seer verheuen, Louen ende ooc dancbaer zijn, So langhe als ick toch sal leuen, Ick wil mijnen Godt lofsanck geuen, Tewijl dat ick ben in dit dal, * en bout niet op Princen die sneuen, Tzijn menschen sonder hulpe al. † Des menschen gheest die moet van daer En hy moet worden aerde cleyne Als dan so zijn verloren claer Al zijn raetslaghen int ghemeyne Wel hem die den Godt Jacobs reyne Een hulpe is in al zijn werck Diens hoop op den Heer certeyne Sijnen God staet vast ende sterck. Die hemel aerd en die zee wijt Ende al wat daer in is mede Ghemaeckt heeft snel ende subijt Die tgheloof hout in eewichede En hier recht doet tot alder stede Die ghewelt lijden cleyn en groot Die hier den hongherighen lede Ouervloedich spijst inden noot. ‡ Die geuangne wt druck en leyt Verlost die Heere wijs van rade Die Heer gheeft tghesicht en claerheyt Die blinde wel door zijn ghenade Hy recht op ende slaet oock gade Die hier zijn nederghe slaghen Die Heere laet hem vroech en spade Den gherechtighen behaghen. Die Heere bewaert en siet aen ‡ Die vremdlinghen aen alle zijden De weeskens sal hy gade slaen † Die weduwen in alle tijden Onderhout die Heer met verblijden Der Godtloosen wech hy verstoort Die Heer is Coninck tallen tijden Dijn Godt Sion voort ende voort 