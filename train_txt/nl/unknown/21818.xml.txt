 GOdt zy ons gunstich end' genadich End' segen' ons uyt miltheyt groot, Sijns aenschijns claerheyt sy gestadich By ons end' licht ons inden noot. 3. Al t'volc sy genegen Heer' om in dijn wegen Te werden verclaert, End' dijn heyl warachtich, Den heydens eendrachtich Werde g'openbaert. * De volcken moeten dy God prysen, Laet alle volcken dancken dy. 5. Dat alle volcken vreugt bewysen End' singhen oock van herten bly, Want du salt t'volck richten, Ende dijn rijck stichten In gherechticheyt: Du salt goedertieren T'volck op eerden stieren Onder dijn beleydt. * Dijn name zy van t'volck verheuen Een yegh'lijck segg' dy lof end' danck: 7. Het eertrijck sal sijn vruchten gheuen God seghen ons ons' leuen lanck. 8. Dat God int ghemeene Gunstich ons verleene Seghen ende spoet. Dat hem alle hoecken Des eertbodems soecken Met vrees' end' ootmoet. 