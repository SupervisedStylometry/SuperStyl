 Ave Maria, Godts liefste lief ydone Der Maechden croone // Maria weest gegroet, Gratia plena, claer als die Sonne schoone In sâ€™Hemels troone // vat vol genaden soet Der deuchden volle vloet // een suyver hert ootmoet Hebt ghy gebaert // Gods Soon ons hoochste goet. Dominus tecum, die Heer sy met u eene Suyver Fonteene // Vrou alder werelt wijt Benedicta tu in mulieribus, alleene Al waert ghy cleene, ghy sijt gebenedijt, Gheen vrou te geender tijt // so salich als ghy sijt Noch soo verheven, van Godt tot vyants spijt. Et benedictus, gedanckt, gelooft, gepresen, Moet ghy altijt wesen // dat hoochweerdich pant Fructus ventris tui, dijn vrucht reyn wtgelesen Wt Iesse geresen, Iesus Christus playsant Die als een Heer valiant // ons brack der hellen bant Ende die gevangen brocht // in haers Vaders lant. Sancta Maria Princes verheven croone Edel geboren // van Koningh Davids saet Ora pro nobis, bidt voor ons die te vooren, Waren verloren, verdoemt door sonden quaet Tot dat ons quam te baet, Iesus ons Advocaet, Van u geboren // o schoone dageraet. 