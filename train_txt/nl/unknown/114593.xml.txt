 EY Rosemondt spaer, spaer u loddere loncken, En spilt soo milt en ruymt niet uwe voncken, Want die maer schaers sijn ooch op u laet vallen, Ontselft sijn selfs, en woet u slaef met allen, En moet sijn wil, onwilligh daer nae buyghen, Om u sijn dienst, dienstplichtich te betuyghen. Hoe meer hy te ontworstelen tracht sijn handen Hoe meerder dat u vlammen hem verbranden, Wat uytkomst isser dan voor mijn te hopen, Die met voordracht, mijn ooch laet spelen loopen, Op u ghesicht en suyp mijn selve droncken, In't stralent vyer van u geschoote loncken. 