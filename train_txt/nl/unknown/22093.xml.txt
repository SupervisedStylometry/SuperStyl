 O Heer wie sal in uwen Troon? Eewelijck woonen met lusten? Op uwen heylighen berghe schoon? Wie sal daer hebben zijn ruste? Die sonder smette zijn leuen leydt: Die recht doet, en spreeckt de waerheyt, Waerachtich met zijn herte. En die gheen valsche tong en heeft, Om synen naesten te bedrieghen: Tot achterclap hem niet en begheeft, Tot spotten noch tot lieghen, Die darghe Schalcken gheheel veracht, Die de vroomen oock seer groot maeckt, Die Godt den Heere vreesen. Die synen naesten, ghetrouwe is, Hem niet en bedriecht met sweeren, Gheen Woecker van hem begheert ghewis, Noch hem zijn handen laet smeeren: Wie dese dinghen, oprechtelijck doet, Die blijft onder Godts bescherming goet, Met Godt sal hy regneeren. 