 GOdt! die den dag en nacht. In hare order bracht. Ginck aen den Hemel stichten, Soo veele suyvre lichten De heldre Son, en Maen, Die om de werelt gaen De Sterren met haer glans, Die door den Hemel, gans Cierelijck verspreyt staen. Wat flickert meenig licht? Soo klaer in ons gesicht, Des nachts in duysternisse, Als wy de Sonne missen. Is 't Firmament soo schoon? Hoe heerlijck is Gods Troon, Daer 's Vaders aensicht straelt? Daer onsen Koninck praelt? Daer krijgt mijn ziel de kroon. O vrome! die hier leeft, En onder boose sweeft, Geeft uwen klaren luyster, Als Sterren in het duyster, Elck van uw geve licht U tong, en wandel, sticht' De blinde kromme schaer: Dan sult ghy Zonne klaer Blincken, voor Gods aensicht. 