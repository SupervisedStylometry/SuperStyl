 ONrustighe Menschen, Die stadelijck wenschen Waer elders vrede woont, Dat ghy 't deur twist ontkroont: Dat ghy de ghedachten, Die lieffelijck trachten Te leven in de Deught, Door twist beletten meught: Om voort te gaen Op Vredes soete baen: Ghy tracht met macht, Tot ghy verkracht haer vredigh soet ghedacht. V sinnen die woelen In slijckrighe poelen Van twisten-drift, en lust Verbastert van de rust; V narrighe kueren En konnen niet dueren: Want door te veel ghekijf Soo raeckje vaeck om 't lijf: Die vuylt en kladt, Elck een met dit of dat, Raeckt vaeck in't net, En wordt gheset Daer 't klappen wort belet. Dan moeje wel buyghen, Dan moetje betuyghen Het vals en vuyl ghesnap, De snoode achterklap; Dan moetje betalen, Iou schandigh af-malen, Den armen krijght 't ghenot Van uwen lachter-spot: Ay! laet dit staen, 't Is beter niet ghedaen, Dan naderderhandt In strick of bandt Te raecken overmant. 