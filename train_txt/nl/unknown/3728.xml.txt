 DIE op den Heere vast betrauwen, Die sullen niet vergaen, Maer eewigh blyuen staen: Iae so vast' in allen benauwen, Als die berghen van Zion pleghen, Son-der beweghen. Ghelyck Ierusalem rontsommen, Met berghen is bevrydt, So sal oock t'aller tydt, Godt sijn kindren te hulpe kommen, In haeren noot, nae sijn oorkonden, Tot allen stonden. Godt sal t'leuen niet altydt laeten Der sijner, in der handt Van den wreeden Tyrant: Op dat hen die vrome niet gheuen Tot quaet, end die handt niet wtsteken, Tot veel ghebreken. Helpt Heer' die vrome vroegh end spaede, Maer straft die menschen loos, Die gaen in weghen boos, Met hen die lust hebben in quaede. Doch Israel sal hebben vrede, End voorspoet mede. 