 Door haer virtuyten, die cruyden spruyten Die voghels fluyten al na haer aert Comt nu vry buyten v liefde uyten Blijft niet in muyten, weest onvervaert Acht niet den praet, van nijders quaet Maer haer versmaet en varen laet Tot uwer baet, En met v liefken praet. Melancolie, Set aen d'een zye Met moede blije, ghenuecht hanteert Laet nu ten tije, goe sermonije Sonder onvrye, Sijn gheuseert De Mey nu plant met goet verstant Die triumphant, ons hier int lant Seer abondant, met zijnder deucht vereert. Princes eerbaer, dees May eenpaer In tsoetste vant Jaer datter sal comen Neemt hem nu waer, en weest danckbaer V liefken claer, cust sonder schromen En neemt in danck, sonder bedwanck Het licht gesanck, van ons die cranck In conste ranck, zijn Mostaert bloemen. 