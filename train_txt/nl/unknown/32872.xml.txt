 O Heer, Ick verwonder my zoo seer, Van uwe wercken hier gaen ic op mercken Gy laet ons niet comen ouer onse percken Die ghy ons hebt gheset? Maer die weecht ghy wel nedt O Heer wilt ons daer in stercken O Heer, t’was v wil en begeer Dat v moeder soude blieuen na uwe belieuen Om uwe dienaers te helpen gheheuem Die zy noch wisten niet, En by v, en v Soon waeren gheschiet Op dat sy dat souden doen schrieuen O Heer, v moeder die wiste meer, Van v secreten dit moesten oock weten V ghetuyghen die nieuwe Propheten V Apostelen seer iendt Die ghy hebt wt ghesendt Tot veel volcken veer gheseten. O Heer hoe seecker moet zyn die leer Van v Euangelisten: die noyt en misten Godt wt v O moeder noch veele wisten Die zy tonser zalicheyt, Hebben beschreuen, en gheseyt Teghen alle valsche listen. O Heer, als den tijt ghecomen weer Om v moeder croonen: En v glorie te thoonen Oock nae haer verdienst te beloonen Druckt die vreuechde die sy doen hadt Wanneer zy onfinck den schadt Al van haer bruydegoms throone O Heer, ons verstant dat daelt zoo neer Nae deser eerden: Och of wy eens begeerden Te smaecken v gratie vol van weerden Ghelijck v moeder heeft ghedaen Met al die in v by wesen staen Haer tot dese soeticheyt keerden. O Heer, tot v moeder ick my keer Om haer vruecht t’aenschouwen: die sy sal behouwen En wy oock wel begeeren souwen, Maer t’zal ons soo ghebueren niet Want ghy waert ghebenedijt Bouen alle ander vrouwen. O Heer, v Moeder die heeft zoo veer In ootmoedicheden, En in ander goede seden Oock in liefde, ende in reynicheden Dat niemant hier op aertrijck Wort gheuonden haer ghelijck Om haer paden naer te treden. O Heer, hierom heeft zy oock meer Glorie ontfanghen? Sy is v nae gheganghen Nu wort zy met veel cieraedt om behangen Sy draecht daer den besten Croon Naest haeren lieuen Soon Die cust haer aen haren wanghen. O Godt, Sy heeft v ghebodt Niet doen versmaden? Maer door v ghenaden Heeft zy gheuolcht oock uwe raden Door u Godtlijcke licht En door een hemelsche ghesicht Contempleerde zy uwe paden O Maecht, Om dat ghy God hebt behaecht In uwen leuen, Hier om wort v ghegheuen Den besten stoel nae uwen zoon verheuen Vanden Vader, en den H. Gheest, Wiens tempel ghy hier zijt geweest Ende altijt zijt ghebleuen. O Moeder groot, al storf ghy den doot Nae ws zoons belieuen? Geen verderf mochte v aencleuen Want alle stanc deed hy van v dreuen Oock heeft hijt van hier gehaelt En wort met dat hemelsche licht door straelt Daer het in eenicheyt zal blieuen. O Coningin, Nu quaemt ghy ten hemel in Met vrolijcheden: Nae betaem ende reden Groeten sy v daer met ghebeden Die Engelen Gerubim En oock die hooge Ceruphim V reuerentie en eere deden. O moeder schoon, wat quam daer menich persoon V wellecom heten: Die Patriarchenen Propheten Met al die daer waren by Godt gheseten, Dese en hebben haer niet gheschaemt, Soot haer scheppers moeder wel betaemt Haer voor haer neder ghesmeten O vrou dese eere bewijstmen noch v Daer inden t’hroone naest uwen zoone Den thienden Coor zijt ghy daer schoone Doet voor ons v ghebedt, Dat ons naemaels oock wort gesedt Den glorioosen Croone Amen. 