 O Christen leden, Verstroyt breedt en wijdt, Ghy die in vreden Van Godt gheroepen zijt, Al ist // dat twist // oprijst // bewijst, Den Christen aerdt altijdt. Die u wil spreken Oft yet aenbrenghen wilt Van die ghebreken Sijns naesten, desen stilt, Segt maet recht gaet, spreect dien, misschien Veel inde sake schilt. Handelt by orden, Die u Schriftuere leert Also mach worden Een dinck te recht ghekeert, Daer by // elck vry // int licht // hem sticht, En Gods Naem wordt ghe-eert. Maer lust op kyven Is gheenen Christen aerdt, Die sulcx bedryven Zijn uyt Godt niet ghebaert, Waer nijdt // of strijdt // is, daer // is swaer De boosheydt onghespaert. Want dien geen rustich Die de Christenen leydt, En is niet lustich Tot haet, oft toornicheyt, Maer heeft // en gheeft, Al seer // veel meer Ghenade, so Schrift seyt. Hierom wilt mercken Op die hier achten kleyn, Discoort te wercken Neffens de leere reyn, Afsnijdt // en mijdt, Sulck suer // en stuer Onsuyver deegh ghemeyn. Wilt vyerigh passen Op Gods gheboden soet, Soo sal dan wassen, Ghelijck een watervloedt, Den vre // hier me // Sal zijn // oock dijn Gherechticheydt, vol spoet. Oorlof eendrachtich, Christen ghesinde wel, Godt laet u krachtich Sathan verwinnen snel, Op dat // de stadt, Beclijft // en blijft, Die lijdt veel verstoots fel. 