 ‘Meideken jong, meideken fier, waer staet uw vaders huiseken hier?’ - ‘Ginders aen de groene weî, voor de deure staet een mei,’ sprak dit loddelyk meisje. - ‘Meideken jong, meideken fier, hoe geraken wy in dit huiseken hier?’ - ‘Trekt by het koordeken van de klink, dat het deurken open springt,’ sprak dit loddelyk meisje. - ‘Meideken jong, meideken fier, hoe geraken wy in dit beddeken hier?’ - ‘Voor het beddeken staet een plank, springt daerop en wacht niet lang,’ sprak dit loddelyk meisje. - ‘Meideken jong, meideken fier, wat doen wy in dit beddeken hier?’ ‘Legt uw hoofdeken op myn kussen, dat zal uw jong harteken lusten,’ sprak dit loddelyk meisje. - ‘Meideken jong, meideken fier, waer steek ik nu myn voetjens hier?’ - ‘Steekt uw voetjens by de myn, het zal t' sint Jansmis zomer zyn,’ sprak dit loddelyk meisje. - ‘Meideken jong, meideken fier, waer leg ik nu myn handjes hier?’ - ‘Legt uw handekens op myn hart, het zal verdragen met u pyn en smart,’ sprak dit loddelyk meisje. 