 Eer dat Gods Zoon verkeerd op aard’, Zijn Godheid met de menschheid paard’, En wierd ons eigen vleesch en been: Hy al voor-af Gods volk verscheen. Hy toont zig eerst aan Abraham, Tot wien hy met twee booden quam, Als Sodoms hoog gereezen schuld, Te lang getérgt had Gods geduld. Aan Iacob in het nagt-gezicht. Verschijnt die ladder, opgerigt Van d’aarde tot des Hemels top, Daar d’Engelen klommen af en op. In strijd hy zig aan hem vertoont, Met zeeg’ning hy zijn ernst bekroont, Zijn beed’ en smeeken word geroemt, Zijn naame Israël genoemt. Aan Moses heeft hy zig ontdekt In ‘t brandend braam-bos: hem verwekt, Om Iacobs-zaad, uit Pharaoôs hand Te leiden naar ‘t Beloofde land. Hy was die Engel, die de Zee Door-kliefde, hen op ‘t drooge dee Uitgaan, terwijl hy in het licht Wil trekken, voor hun aangezichty. Van hem heeft men des leevens-woord, Op Horebs steile kruin gehoord, Hy is ‘t die Iacob wetten geeft, Zo als geen volk op aarde heeft. Het Manna, dat tot spijs neer-daalt, Heeft sijne komst al afgemaalt; Hy is de Rots, door Moses staf Geslaagen, die veel waters gaf. Die Amalck en Midian Versloeg, en deed haar in den ban, Zijn volk op Arends vleug’len draagt, Maar hunne vyanden verjaagt. Tot dat die Vorst van ‘t leeger Gods, Den haat’ren Israels, haar trots En magt verdoet; en leidt gewis In Palestinaas erffenis. Ten voorbeeld, dat naar zijn bevél, Het waare zaad van Israël, In ‘t Canaän van ‘t nieuw verbond, En ‘t hémelryk te trekken stond. Door zijne goedertierenheid, Zijn al voor-af tot God geleid, Gods kind’ren, op het dier rantzoen, Dat hy volmaakt’lijk zoud voldoen. Wie ziet dan niet, dat Iesus min Te booven gaat verstand en zin? Prijs dan zijn liefde al wat leeft, Tot dat den adem u begeeft. 