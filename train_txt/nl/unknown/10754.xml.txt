 GIns in't Bosschagie, waer een vryagie Eens Harders Harderin, In waer en kuyssche Min: Sy vryden soo soetjens, haer wackere voetjens Die swierden door het gras Soo aerdigh en soo ras, Soo geestigh door den bouw, dat al het kruyt Verheughden voor´t sien, Door ´t boerten en ´t vlien, Van dees verweende Bruyt. Wat fijn doch de Minnaers, als sy geen Verwinners En sijn van´t Meysjen eel? Hoe soet dat vaeck ´t gespeel By avont in´t doncker, soo maecken de Joncker, In´t lest het maer is wint? Dit doet vrou Venus kint? Ick hoorden al´t geheym heurs beyder hart, Heur lust en verdriet, Heur rust, en ´t gheniet Van bittre soe smart. Icclam op de bomen, ic quam aen met schromen, Ick sach van verr´ in´t groen Wat datters was te doen, Sittende neder, het Maeghtje teder Gaf hem soo menich woort ´t Gheen ´s Minnaer ziel vermoort. Somma, dit Herder-kint waer wel te vreen, Hy gafse een kus, Ey riepse: sus, sus, Wat leyd'me doch op mijn leen? Nymph, hier u Harder, en sorght niet varder, De eer ick noyt misdee, Soen ick by Galathee Soo dick gingh paren, so vaeck vergaren, Gaeft schoone ghelegentheyt, Ghy bint te brave Meyt: Maer soo u Moeder ons wil met bereent, Dan salder mijn lust In all's sijn geblust, Soo d'Hemel het maer verleent. Sy traden te samen, tot dat sy quamen By'truyssend' Beeckjen claer, En soetjens volgh' ick naer Haer Schapen en Rammen, by d'Elfenstammen Die d'wegh schier sijn ghemist, Hebben haer dorst geslist, Hoe menigh duysent kusjens stalen sy Soo van malkaer, Van d'een, dan d'aer, Door soetelijck ghevry. Den avont quam vallen, de beestjens te stallen Sy dat bevonden best, Ick vluchten op het lest, In 't loopen 'k noch hoorden, recht dese woorden: Dat sy sou zijn de Bruydt Soo haest de May ontsluyt: Al barvoets sigghen soetjens hant aen hant Een Lietjen van toon, Soo net en soo schoon, Al langhes de water-kant. 