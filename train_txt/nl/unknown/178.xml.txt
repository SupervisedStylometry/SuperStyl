 O Venus ient, een swaer torment, Een groot allent // lijdt ic by desen Ghy staet geprent, int hart bekent Seer excelent // lieffelick van wesen Wilt ghy my niet, verlaten ziedt, Alle mijn verdriet // wat my gheschiet Sal ic achten niet // schoon Lief ghepresen. Mocht ic van haer, schoon anschijn claer Al sonder vaer, eens troost verweruen, Geen gout so swaer, koos ick voor haer, Een lieflick paer // souden wy steruen Alle mijn iolijt // in desen tijdt Mijn Hart verblijt int swerlts crijt, Tis meer dan tijdt, sal ick troost eruen. O Maechdelick saet, compt my te baet Eert valt te laet, helpt wilt druck veriagen So soet ghelaet // seer delicaet Doet Venus raet // schout nyders quaet Ghedult tot my, die in lijden zy So waer ick bly, dat seg ick vry, Niemant dan ghy // en derf ick claghen. Princesse reyn, ghy zijt alleyn, Lief dien ic meyn // schoon bloem verheuen Dat weerste greyn // ghy zijt certeyn, Int swerlts pleyn // wilt my niet begeuen Gheeft my confoor // een troostelic woort Lief rechte voort, weest niet verstoort Mijn beden anhoort // en laet my leuen. 