 MYn soete Engelinne Tot wie alleen my wen, Met ganscher hert, en sinne, En anders geen en ken, Die syt mijn ryn Princesse, En die mijn ziel gebiet, Mijn hoop, en mijn Voeghdesse, U Slaeve dogh eens aen-siet. U Ooghskens door 't soet loncken Mijn hert hebben door-wont; Daer op u Wanghskens proncken Twee Rooskens, 't hayrken blont, Die staen als inden Tempel Van mijn verlieft gedacht, En ick door het verwempel Met eene soo droeve klacht. Al uwe schoone deughden Die t' saemen by u sijn; Die sijn, 't die m' eerst verheughden Nochtans nu baeren pyn, Die doen u t'saem getuygen Dat met een recht belyt Ick onder u moet buygen Die mijne klaer Sonne syt. 