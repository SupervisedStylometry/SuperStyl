 Van al t’ghesterten schepper soet Der gheloouigher eewich licht, Christus alder verlosser goet, Verhoort t’ghebet verootmoedicht. Sijnde droef wt medelijden Om dat die werelt nv was doot hebt ghy ons willen beurijden Ons hulpe gheuende ter noot. Als s’werelts auent naer was by, Als wt eens Bruygoms slaepcamer, Quaemt ghy voorts van een Maghet bly, Noyt tot v Moeder bequamer. O Heer voor uwe groote macht So boocht alle schepsel sijn knien Des Hemels en der aerden macht En onderdanich eere bien. Wy bidden v die heylich sijt Diet al sult commen oordeele Bevrijdt ons al op onsen tijt Van s’Vyandts schichten gheheele. Den Vader sy lof, eer en prijs, Den Soon ghelijck in eenicheyt, Den heylighen Gheest alles wijs Van nv tot inder eewicheyt. 