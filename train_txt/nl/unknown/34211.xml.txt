 Vrinden vint ghy lust, In d'edel nat, Com laet ons met rust, Lichten het vat, Laet het suchten, Henen vluchten, Stelt de droefheyt aen een zy Wilt met my, Haeten het duchten, Singht, en sprinckt, Singht, en sprinckt, Weest 'tsamen bly. 'kSien dat onsen Godt Stort droef ghetraen, Om dat syn ghebodt, Scheynt te vergaen, Dese traenen, Ons vermaenen, Dat hy nu wilt zyn gedient En ghemint, Sa draeyt de kraene, Dat het nat, Dat het nat, Den druck verwint. Laet syn droef getraen, Met desen wyn, Nu van stonden aen, Ghemenghelt zyn, Op dat heden, De ghebeden, Die hy thoonde door 'tghesicht, Nu verlicht, Ons plompigheden, Dient, en mint, Dient, en mint, Het mildigh wicht. 