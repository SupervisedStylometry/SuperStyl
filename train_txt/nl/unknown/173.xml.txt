 Mijn grote clachten, zijn veel om achten Om dat ic moet mistroostich zijn, O Godt van machten, thoont nv v crachten Beurijt mijn lief van grote pijn die liefste voorwaer, maect my hart swaer Dat zy my schont in alle percken, O valscheyt van wercken, vliet nu van haer Heb ic dit verdient // O god mijn vrient Dat ick patientich moet verdraghen Ick ben verblint, door die liefde verslint Dwelck al gheschiet door Venus plaghen Mijn hart onsucht // doort onghenucht Dat mijn falgeert die liefste schoone O Bloem der crone van de nijders vlucht. Ick mach wel spreken, dat ic sal wreecken Dat zy door nijders laet gheschieden fel, Ick door keken // haer valsche treken Dat ick altoos voor haer moet vlien snel Als Fortuna keert, mijn troost vermeert Dat ic mach vry zijn vanden nyders tongen De schone ionghen maec ic ben gheleert. Geen die daer leeft, mijn hartgen verheeft Als die Princes groot van waren, die my troost geeft, waer deur harte beeft Dat ic haer nieuwerts en can aenvaren, Die Liefde groot cost my die doot Dat ic moet deruen de schoon is int gesichte de wel sou verlichten, mijn hart wter noot. 