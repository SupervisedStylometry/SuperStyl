 DOor liefd en deucht wilt zijn verheught Godt salt ghebenedijen, Bedrijft mee vreucht, dewijl ghy meucht Maeghden aen allen sijen. Maeghdekens eel, door soet ghequeel, Wilt vrolijck jubileren, Met soet ghespeel, dit is u deel V Bruydegom ter eeren. V Bruydegom schoon, moet soeten toon Versoent met lamenteren, Daer in den throon, hy is u loon Door suyverheyts vermeeren. Maeghden ghemeyn, suyver en cleyn, Niemandt dan Godt behaghen, Wiens hertgens reyn, dat edel greyn Godt waerdigh in haer draghen. Princesse Maeght, die Godt behaegt Is hier sonder aencleven, Tis wel ghewaeght, die dit bejaeght Gherustigh in haar leven. 