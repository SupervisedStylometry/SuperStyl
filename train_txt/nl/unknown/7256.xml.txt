 Ick stond op hooghe Berghen Ick sagh ter Zeewaert in, Ick sagh een scheepken drijven Daer waren drie Ruytertjes in. Den alder-jonghsten Ruyter Die inne dat scheepken was, Die schonck my eens te drincken Die koele wijn uyt een glas. Ick brenght u haveloos Meysjen Dat u Godt seghenen moet, Gheen ander soud’ ick kiesen Waert ghy wat rijcker van goet. Ben ick een haveloos Meysjen Ick en bens alleyne niet, In een Klooster wil ick rijden, Godt loons hem die ’t my riet. Hy sprac wel schoon Ionckvrouwe Als ghy in ’t Klooster gaet, Hoe gaeren soude ick weten Hoe u Nonnen kleederen staen. Maer doen sy in dat klooster quam Haer Vader en die was doot: Men van ’t is al mijns Heeren lant Gheen rijcker Kindt en was groot. De Ruyter had haest vernomen, Hy sprack saelt my mijn Oeert, Dat zy is in ‘t Klooster ghekomen Dat is dat mijn hert seer deert. Maer doen hy voor het Clooster quam Hy klopte aen den rinck, Waer is de jonghste Nonne Die hier lest wijdinghe ontfinck. Dat alder-jonghste Nonneken En mach niet komen uyt, Zy sit alhier besloten, Ende zy is Iesus Bruyt. Zit zy hier un besloten En is zy Iesus Bruydt, Mocht ickse eens sien of spreecken Zy soude wel komen uyt. Dat alder-jonghste Nonneken Gingh voor den Ruyter staen, Haer hayrken was afgheschoren De minne was afghedaen. Ghy meughtwel t’huys-waert rijden, Gy meugt wel t’huys-waert gaen, Ghy meught een ander kiesen Mijn liefde is al vergaen. Doen ic een haveloos meysjen was Doen stiet ghy mymetten voet, Hadt ghy dat woort ghesweghen Het hadde gheweest al goedt. 