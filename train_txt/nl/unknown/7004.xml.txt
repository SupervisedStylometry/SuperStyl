 IC zal uut recht' oodmoedicheit gaen zinghen VVt oprechter herten, voor alle dinghen Zal ic dy Heer' offeren vry en vranck Lof ende danck. Op den rechten wegh zal ic blyuen leeren, VVanneer zuldy u tot my toch keeren? Op dat ick wandel' in mijn woonste stecht Met thert' oprecht. Ic en zal dan niet quaeds willen an mercken VVant ic haet' alder boosen, quade wercken, En dier een zal ic niet voughen med my Noch commen by. Een quaed opzettigh hert' oft zijn begheeren Sal ic t'alder tijt verre van my weeren, Ende en zal ooc niet een hinderlic man Voorts trecken an. Die heymelic quaed spreect van zijnen naestÄ“ Zal ic te nieten doen al med der haesten: Herten groot en verhenen (zoo men zied) Lijde ic ooc niet. Maer mijn ooghen zullen lieflick anschauwen Al die op d'aerde wandelen in trauwen, Op dat zi med my tot haer groot ghewin Dan wonen in. Die wandelt opden rechten wegh, zal wezen Mijn dienaere, maer die bedrieghd, zied dezen Noch den loghenaer zal med my als gast Niet wonen vast. Allen dagh zal ic my spoe'n om veriaeghen Zoo vele boose alsmen zied daerde draeghen Om te keeren van Gods huus voor altoos Al die zijn boos. 