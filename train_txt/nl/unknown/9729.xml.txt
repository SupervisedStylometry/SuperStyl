 INt Aerdtsche dal Ghy Pelgrims, vreemdelinghen, Ghy siet hier al Veel ydel onnutte dinghen, Ghelijck Loth dee In Sodoma de stee, Maer van te loopen me Wilt uwen sin bedwinghen. Dient ghy den Heer, Soo en zijt dan gheen dienaren Der sonden meer, Of de doodt sal sy u baren, Tis gheenen raet Maer manghelinghe quaet, Om dat soo haest vergaet Het eeuwigh te laten varen. Die sonder boet Haer met 'svleesch wercken besmeuren, Gods Rijcke soet Dat en sal haer niet ghebeuren, T'sondigh jolijt, Als Esaus onbijt. Duerende kleenen tijt, Och dat sal menigh doen treuren. Den vollen heel Sal namaels t'volle verwerven, Maer 't ydel deel Sal den ydelen be-erven, Wie heeft men gheeft, Maer wie daer ydel sneeft, Dat hy meynt dat hy heeft, Och dat sal hy moeten derven. Oorlof Adieu, Het moet al zijn ghescheyden Maer op een nieu Bykomste wy verbeyden, Ter tijdt wanneer Gheen scheyden en werdt meer Daer toe wil ons de Heer Door sijnen gheest gheleyden. 