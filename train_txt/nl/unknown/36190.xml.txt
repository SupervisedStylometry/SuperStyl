 O Schepper verheven o heer? Hoe traegh' in deught leef ick mijn daegen? Ick blyf in dees ganghen foo teer. Een rollen waeghen blyft my draeghen; Ick heb hier foo langh' inghegaen Sonder voortganck t'ontfaen Sonder voortganck t'ontfaen Al in der deughden baen. Mijn voeten seer arm ghestelt Volghen de rollekens die drayen; Al waer dat mijn lichaem hier helt Den Gheest die wilt oock derrewaerts hayen; Ick gaen hier als eenen cleyn wicht Dier al volght op syn plicht Dier al volght op syn plicht T'ghen dat het heeft int sicht. Wat helpt my dat ick ben op wech Om in der deughts wegh te gaene; Als ick hier mijn hert niet en legh', Gheheel recht op der deughden baene? T'wilt altijdt gheneghentheydt bien Om t'gheschaepen te sien Om t'gheschaepen te sien Datmen seer haest siet vlien. Ghemerckt dat ik blyve soo cleyn, Onnut, om naer de deught te trachten; En laet my niet ganghen alleyn Maer wilt my gaede slaen en wachten: Doet my als een moeder haer kindt Als sy t'hertelijck mint Als sy t'hertelijck mint Niet langh' sy t'self ontvindt. T'is voor my wel droevigh een saeck, Dat ick sulck leven hier moet leyden Mijn ganghen nimmermeer staeck, En noch blijft deught, van my ghescheyden: Dat ghy my hier claerelijck boodt U ghesichte heel bloot U ghesichte heel bloot Ten waer van gheenen noodt. Lof Goddelijck wesen seer soet Laet u ghesicht op t'mijne blincken, Als ghy dees presenti my doet Wilt my oock met u handen wincken: Op dat ick door sulck een aen-merck In het deughdelijck werck In het deughdelijck werck Lancx om meer worde sterck. 