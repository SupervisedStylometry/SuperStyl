 SIet nu den aengenamen tijt U vermijt, In dees geluckige dagen Op de welcken een yeg'lick mach, Nacht en dagh, Aen den Heer zijn noot gaen clagen. Laet ons, ons dragen oock eenpaer Allegaer, Als Godes oprechte knechten, Met ongemack en lijden swaer Openbaer, Tegens ons gebreken vechten. Laet ons in dees dagen goet Met ootmoet, Ons habijten gaen verruylen In asch en in hare cleen, En met een Altijt voor ons sonden huylen. Laet ons oock onse zielen vet Ende net, Met vasten en bidden stadigh Gaen waecken, want de Heere goet Met der spoet Is den penitent genadigh. Laet ons verbeteren in 't goet Met gemoet, Dat wy onwetende faelden, Eer dat ons brengt den fellen doot Sijnen stoot, Eer wy onse schult betaelden. Helpt ons Heer om u soete naem, Heel bequaem, Ende toont ons u genade Eer dat wy in der hellen schoot Door de doot Vallen, tot ons eeuwigh' schade. 