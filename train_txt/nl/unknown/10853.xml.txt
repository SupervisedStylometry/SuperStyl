 Seer lustich fray van gheeste Soo wilt hier alle zyn de minste met de meeste Elck met zyn Liefken fijn Al hier in desen feeste En drincken die rode wijn. Waerom so sullen wy treuren Alhier op die termijn Lanck moetet met ons dueren Aldus in dese schijn Laet ons den Beecker om vueren En drincken de koele wijn. Die wijn die maeckt coragieus Sy wast al aen den Rijn Sy maeckt den Minnaers amoreus dat Merck ick wel aen myn daerom wilt altesamen heus drincken die koele wijn. Met jocken locken wincken Als minnaers Medecijn So laet die keeltgens clincken want vreughd en is gheen pijn Laat Koeyen het water drincken En wy die koele wijn. 