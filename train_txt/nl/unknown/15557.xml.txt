 Daar was een kind, ja een klein kind, ja, een kind van zeven jaren; en dat kind, dat zou daar spelen gaan, waar zoo vele konijntjes waren. En dat kind, dat had er een hondeken bij hem, en het liet er dat hondeken loopen; en het koos er het allerschoonste konijn, dat er was in alle die hoopen. Als Mijnheerken van Bruindergesteen dat vernam, hij liet dat klein kind vangen, en steken al op den grootsten boom, die stond in zijne warande. Als die moeder van dat kind vernam, - dat was eene brave vrouwe - dat haar klein kind gevangen was, haar hertje brak van rouwe. ‘Mijnheerken, Mijnheerken van Bruindergesteen, wilt gij mijn klein kind niet geven? het heeft er nog zeven gebroederkens thuis: wilde z' hebben, ik zal ze u geven?’ - ‘Die zeven gebroeders en wil ik niet: er zijn er vijve van papen, daar zijn er maar twee onder 's hemels gebied, die onder de zonne slapen.’ - ‘Mijnheerken, Mijnheerken van Bruindergesteen, wilt gij mijn klein kind niet geven? Het heeft er nog zeven gezusterkens thuis: wilde z' hebben, ik zal ze u geven?’ - ‘Die zeven gezusters en wil ik niet, er zijn er vijve van nonnen: daar zijn er maar twee onder 's hemels gebied, die wonen onder de zonne.’ - ‘Mijnheerken, Mijnheerken van Bruindergesteen, wilt ge mijn klein kind niet geven? het heeft er nog zeven tonnen met rood goud: wilde z' hebben, ik zal ze u geven?’ - ‘Die zeven tonnen en wil ik niet. en uw klein kind, dat moet hangen, en hangen al aan mijnen hoogsten boom, die staat in mijne warande.’ - ‘Mijnheerken, Mijnheerken van Bruindergesteen, en sluit er uw poorte niet vaste; want morgen, eer dat de zon opstaat, zal ik n zenden gasten.’ En dat kind, dat moest op de leere gaan, en keek er zoo dikwijls alomme; en 't zag er van verre, ja verre, zijn broêrkens gereden kommen. ‘En haast u, mijn broêrkens, en haast u toch wat! en geeft er uw paarden de sporen! en hadt ge nog een half uurken langer gewacht, mijn jong leventje, dat ware verloren ....’ 