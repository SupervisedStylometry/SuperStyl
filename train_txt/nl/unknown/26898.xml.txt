 O Heer, verhoor doch t’ghebed myn, Myn gheschrey tot dy kome, Verbęrgh niet voor my dyn aenschyn, Dewyl my nood aenkomet. Męr wil neyghen dyn oor tot my, So wanneer ick aenroepe dy, End my andwoorde gheuen. Want myne daghen syn vergaen, Als roock die daer verswindet, Myn ghebeenten gaer dorr ghebraen, Als eenen heert men vindet. Myn hert, dat daer was fraey end frisch Als afghemaeyt hoy gaer dorr is, Myn spyß verghetɇ ick t’eten. Myn beenen houden aen t’vleesch myn, Voor t’gheschrey myns versuchten, Ick bin gheworden in den schyn Pyllicaenwyß, vol suchten. End, als een wl, inder woestyn, Ick waeckɇ, als een musken, dat syn Woenstɇ heeft op t’dack alleyne. Myn vyanden doen my smaed aen. End my daeghlicks beswaren, End die my mit smaedheyt belaen, Han teghen my ghesworen, D’brood dat ick etɇ hoe ongeschraeckt, Heeft my ghelyck asschen ghesmaeckt, Myn dranck is ghmengt mit weenen. End dit, mits d’onghenade dyn, End om dyns toorens wille, Want du hast my verhooght seer fyn, Daerna vernedert stille. Myne daghen syn gants vergaen, Ghelyck een auond-schadu saen, Ick bin als hoy verdorret. Du auer, Heer salt eewelyck Blyuen in dyner maghte, End dyn ghedachtniß te ghelyck Dueren, in all gheslachte. Sta op erbarm dy der Sion, Huerer t’erbarmen ist tyd schoon, Die tyd bestemt is komen. Want dyn dienaers beghęren seer, Huer steenen aen te schauwen, Huer greys iammert hen meer end meer End haken na d’opbauwen. Dan sullen d’Heydens s’Heeren naem Vreesen, end dyne maght voortaen All koninghen der ęrden. Als die Heer daer sal opghebauwt Sion hebben, na węrden, Hy sal daer seer syn aengheschauwt, In syn heerlicheyt werden. T’ghebed der die ootmoedigh syn, Sal hy aenmęrcken end aensien, Huer bedɇ oock niet versmaden. Dat sal in gheschrift ghestelt syn, Om der nakomren wille, End dat toekomstigh volck sal syn Den Heere prysen stille. Want hy heeft schoon hęraf ghesien, Van den hooghen heylighdom syn Van den hemel op ęrden: Te hooren der gheuanghnen sucht Te lossen de gherichtde, Dat in Sion Gods naem verhooght End syn lof verkondt werde, Als daer sullen komen in een Volcken end rycken in’t ghemeen, Den Heere recht te dienen. Hy heeft my op den wegh verdruckt, End myn kracht schier benomen, End heeft myne daghen verkurt, So wil ick tot hem komen: Segghende, myn God, neem my niet Van hier henen mit groot verdriet, In midden myner daghen. Want dyne iaren, t’aller stond, Blyuen in hueren stande, Du heefst gheleyd der ęrden grond, D’hemels syn d’węrck dynr handen Sy sullen vergaen, auer du Bestaest, alle dingk sal voor dy Kleedwyß veroudert werden. Du auer, Heer, de ghene bist Die daer blyfst t’allen stonden, Dyne iaren syn oock ghewiß Sonder eynde beuonden. Laet de kinders der knechten dyn Stedes woonen end huer saed fyn Voor dy beuestight werden. 