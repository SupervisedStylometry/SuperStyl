 DEs vredes bant Vaet dit verstant, Wilt vast na Iaghen, Al is int lant, Veel nijt, en want Men siet ghewaghen Bedroch en list, Ghekijf en twist Die Godts rijck mist, Door dwaes rijck domen Dat elleck een dit wist Hy sout voor comen, Door Godts ghena Dus ellick ga, Tot hem, en wel besiet, En vliet Alle s'vleys lust, Soo vint ghy rust Die ghy anders vint niet. Dat elleck een Al int ghemeen, Met cracht seer vierich, Hem ginck beseen, Verstaet dees reen Of hy was gierich En dan royt uyt, Vaet dit besluyt Die Wet beduyt, Dat men sal d'lieden Doen, als hem selver // uyt Reyn Liefd' moet t'schieden, Dit begrijpt veel Hoe wel gheheel, Daer niet veel wert op acht, Met macht Laet ons nu dit, In sijn ghelidt Na comen hier na tracht. Als wy in noot Van hongher groot, Of naeckt gheen cleeren Als dat een Broot, Wt Liefden bloot Of t' ons vermeeren, Leendt naet begheer, Wy souden seer Verblijden weer, Om het zwaer lijden Dus nu na Christus leer Doet tot al tijden, Die is bedroeft Of yet behoeft, Van rechte aremoet, Dan doet Barmherticheyt, Sijt dus bereyt, En dat uyt Liefden gloet, Int coopen sijt Tot aller tijdt, Rechtveerdich bevonden, Niemant benijdt, Die krijcht profijt Al doet hy sonden En u door list, Ontreckt ghijt mist Hier wel op gist, D'rom gheen haet draghet Alle wraecke uyt wist Hier in niet traghet, V waren siet Wilt prijsen niet, Al boven haren waert, Dees aert Moet wech gheheel, Soeckt gheen ghelt veel Te weten door geeraert. En oock als ghy Van yemant vry, Coopt eenich waren, Tot gheenen ty, En sullen wy Om winsts vergaren Cleyn achten recht, Die waer is slecht Want ghy dan vecht, Met u Ziel diere Ghy maeckt u tot een knecht Der sonden, ten viere, Dus u bekeert Leeft niet bezweert, Met sonden en boosheyt Bereyt, V reyn en vry In desen ty, Door Christum seer planteyt. Nu wil ick dit Besluyten midt, Een vierich begheeren, Maeckt u reyn wit, Van gierich smit Soeckt vreet te vermeeren Op Godts ghebodt Hebt acht int slodt, Dat houdet, tot Profijt cost'lijcke Ws ziels, ghy wert tot spot, Wacht op Godts rijcke. Tot een besluyt Wilt haesten uyt Dees boos werelt en gaen En staen, Al na het best Namaels het lest Het eeuwich rijcke saen. 