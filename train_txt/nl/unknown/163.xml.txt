 Laest ontrent den auont by auontueren Doen ginck ick dolen achter straet Van liefden en wist ick niet the geduren Want mijn hert was heel desperaet Doorwont van binnen, doorwont van binnen Tot mijnder baet, quam zy daer te maet Die ick beminne. Sy sprack my toe doe ick haer kende, Ick en was mijn dagen niet meer verblijt Ic ginck my also haestelick waerts keren, En ick sprac haer toe met also groten vlijt Liefste ghepresen, liefste ghepresen Och mocht ic met iolijt op desen blijden tijt Eens by v wesen. Venus die ginck ons daer tsamen binden Al daer wy stonden in minnen fier En Cupido ginck boecken vinden O[... schieten] met vrou Venus lier met stralen der minnen, met stralen der minnen Sy bracht my hier, in also swaer dangier Die schoone Goddinne. Na troost te vragen, stont alle mi behagen Maer laci ten mocht mi gebeuren niet mijn ogen op haer sagen mijn hart begint te clagen Alderliefste waerom laet ghy my int verdriet, Met druck beuangen, met druck beuangen Ghy zijt mijn liefste lief toont my doch v gherief, V dienaer wilt ontfanghen. 