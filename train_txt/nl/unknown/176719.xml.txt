 Tis wel een groot wonder, Datmen soo kleyn acht, Die Propheeten vermonden, Van soo grooten dach, Die vreesselijck sal komen: Als een Dief doet inder nacht, Dan mach het volck wel schromen, Die Gods woort niet wel betracht: Men macht wel gheloven, Dat des Heeren dach, Sal branden als een Oven, Vyeren dach noch nacht, Dan sullen die lieden: Soo bangh zijn als een die baert, Van benautheyt vlieden, Kruypen in holen der aert Dan sal ‘t volck noch kallen, Tot de Berghen groot, Wilt doch op ons vallen, Helpt ons nu ter doodt: Maer ten sal niet gheschieden, Want de Doodt sasl van haer vlien, Die Rechter sal ghebieden, Voor hem te buyghen alle knien Die Rechter sal hem stellen Op sijn Stoel playsant, Hy sal de Bockedn quellen, Tot sijn slinckerhant. Die Schapen sullen hooren, Komt ghy in mijn Rijck planteyt: Dat u lanagh te vooren, Vreughdigh van Godt is bereyt. ‘t Is waerdigh te aenmercken, Het groot onderscheyt Dat elck loon nae wercken Van Godt is bereyt Dier vrome is ten sijne, Een soo schoonen Kroon bereyt, Die boose gaan in pijne, Och! daermen eeuwich huylt en schreit. Och! menschen laet u leeren, Doet nae Ioels raet, Bekeert u tot den Heere, Eeer ‘t hier valt te laet, Wilt u zonden beweenen, Scheuret niet uwen ghewaet, U hert soo hardt als steenen, Met Godts woort in stucken slaet. Met vasten en met klaghen, Valt den Heere te voet, ‘t Sal hem wel behaghen, Doet oprecht boet, Merckt aen de Nineviten, Sy waren al gecondemneert, ’t Scheen Ionas wat te spijten, Godt heeftse al gheabsolveert. Wilt den Heere ghenaken, Met Aelmoessen groot, Hy sal sneeu wit maken, U zonden bloet root, Hy sal niet altoos kijven, Noch oock eeuwich toornich zijn, Als u boos bedrijven, Sal hy wel uytwrijven fijn. Ghelijck Hemel en Aerde, Veer verscheiden staet, Laet Godt van ons waerden, Al onse misdaet, Ghelijck als eenen Vader, Tot sijn Soone is ghesint, Heeft G’odt ons allegader, Die hem vreesen recht bemint. Men mach niet versaghen Aen Gots goetheyt groot, Hy heeft gheen behaghen, Aen de zonders doot, Denckt hoe lief heeft een Moeder: ‘t Kint dat sy selfs heeft ghebaert, Godt is noch veel goeder, Hy heeft ons als sijn oogh bewaert Al hebben wy met schanden, Al ons Erf-goet schoon, Verteert in vremde Landen, Met de verlooren Soon, So dat wy moeten teeren, Vant vuyl Veerckens draf onsoet, Als wy maer ‘t Huys-waerts keeren, Ons Vader loopt ons te ghemoet. Hy sal ons niet meer loonen, Als een Huyrlinck swack, Welkom lieve Soone, Treckt aen ‘t beste pack, Het Lam is al gheslagen, Komt mijn maeltijdt is bereyt, U druck sal hy af-vaghen, Komt woont by my in eeuwicheyt. Om eeuwich daer te woonen, Dat is al mijn begheer, Men ontfanght daer Kroonen, Men truyrt daer niet meer, Men krijght daer nieuw habijten, Hier mee blijft mijn Liedt in ‘t slot, Alle ware Israelijten, Blijft hier mee bevolen Godt. 