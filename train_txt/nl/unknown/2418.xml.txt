 VEnus Goddinne, Aenhoort mijn lamentacy // nv Die ick beminne, Die verlaet my eylacy // nv Haer aenschijn staet seer fel, Dus leef ick in ghequel. Mocht my ghebeuren, Van haer een minnelick ghesicht, Ick liet mijn treuren, Ick achte mijn lijden seer licht, Maer sy houdt haer van my, Dies ben ick selden bly. So menichreyse, Dat ick aensie haer schoone jeucht, So overpeyse, Ick al ons minnelicke vreucht, Die wy eertijts met vlijt, Hadden menighen tijdt. O schoon Princersse, Doet uwen dienaer ghenae, Ghedenckt mijn persse, Die ick verdraghe vroech en spae Ick en soeck ghelt noch schat, Dan dat maechdelick vat. 