 SIet hoe fijn, end' hoe lieflijck mede, Ende hoe ghenoechlijck ist, Dat Broederen in vrede Woonen met eendrachtichede By malkanderen sonder twist. T'is ghelijck als de vermaerde Balssem, kostelijck en goet, Die vloeyt als d'onghespaerde Vanden hoofde inden baerde, Ia den baerdt van Aaron soet. Die daer van boven verheven Tot in zijn kleedt afvloeyt: Ghelijck den dauw bekleven, Die van Hermon daelt ghedreven, En de berghen Zyons besproeyt. Want de Heere onversweghen, Die belooft te gheven aldaer Synen troostelijcken zeghen, End' het leven al te deghen In der eeuwichteyt eenpaer. 