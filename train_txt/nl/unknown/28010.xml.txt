 Batavia Edel Province, Die boven veel ander zijt begaeft: Deur hulp des Orainghischen Prince, Die met zijn Bloet eensdeels heeft beslaeft: Dat ghy u laeft, Met Godts Woort en Vryheydt ghepresen: V naghelaten tot een Testament, Sijnen Sone Excellent: MAVRITIVS stout bekent, Die tot int ent // u Trou wil wesen. Dees' vrome Helt met zijn ghesellen, HANNIBALSH acten hebben ghdaen: Heur stoutmoedelick doruen stellen, Teghens hun die 'tRoomsch ghewelt voorstaen: Dit mercktmen aen, De Daden dies' hebben bedreuen: Den Vyant wt Batavia ghejaecht, Wt veel Steden onversaecht: Hun Leuen daer voor ghewaecht: D'welckmen gedraecht // aen die beleven. Soumen de Daden t'samen noemen, Dies'int 'Vaderlant hebben voortbracht: Sy passeerden wel sonder roemen, De Cartaeghsche en Romeynsche macht: In sulcker acht, Datmen hier met soo cleynen scharen, Verdreven heeft ons machtighen Vyant, Die sulcken Ghewelt int Lant, Van Volck en Ghelt had ghesant: Ia als Tyrant,, elck gingh' beswaren. Onder dees' Daders zijn begrepen, Die wt den Nassouschen bloede zijn: Al die te Land' en in de Schepen, Hun Manlick hebben ghedraghen fijn: In den Termijn, Datmen t'Lant hier wijslijck regeerden, Diemen int corte niet vervaten can, Officier oft Edelman: Graef Heeren oft Staten van, Soldaten dan // heur noyt Faelgeerden. Prins'lick Oversten Capiteynen, Die ons Batavische Landen vry: Beschermt meer als d'Oude Remeynen, (T'heur' deden) met u Vroom' feyten bly: Deur dien dat ghy, Godt en zijn Woordt u laet behaghen: Lof wenschen u des Lants Insaten vroet, Op dat ghy volherden moet: Als ghy deedt ende noch doet: Willen Lijf Goet,, oock met u waghen. 