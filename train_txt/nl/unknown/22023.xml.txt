 HEer onse Heer, hoe heerlijck is, Uwen Naem, in allen landen, Inden hemel verheuen ghewis, Ghy maect par fortse ter schanden: Vyanden, en wt der Kindren mondt, En die noch suyghen, doet ghy terstont, Uwen loff schoon verbreyden. Als ick dwerck uwer vinghren aensien, En uwen Hemel verheuen: Maen, ende Sterren: tot den lien, Mach ick dan wel segghen euen: Wat is de mensch? dat ghy zijns ghedinckt? En dat ghy op hem, u ooghen sinckt, Wie can hem dies, ghenoech verwonderen. Hy sal eenen cleynen tijdt sijn, Van Godt den Heere verlaten, Ghy sult hem met eeren, en ciraet fijn, Croonen schoon wtermaten: Ghy hebt hem ghmeaeckt een Heere sterckt, Ouer alle uwer handen werck, En die gheleegt onder zijn voeten. Ossen, Schaepen, Tghedierte op t velt, De Voghelen, inde lochte, Hebt ghy al onder hem ghestelt, Die Visschen, oock vanghen mochte: Soo inde Zee, veel swemmen seer, Daer ouer regiert, oock Godt de Heer, Hoe heerlijck is synen name? 