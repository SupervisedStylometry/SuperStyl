 DIe lieue coele mey die is ons ondaen ic sie dat cruce soe hoeghe staen Daer an soe hanghet een iongelinck daer onder steyt die lieue moeder syn Vyf rosen staen daer aenden mey Ende ander bloemkens mennygher ley O edele ziele merket vromeliche aen hoe suetelicke singhet die wylde nacht gael Als aenden cruce daer hi aen stont wt lieften was syn herte ghewont Ende heeft daer yemant hongher of doerst die come ende drynck wt ihus boerst Myn herten bloet wyl ic hem schenken O mensche wilt op mynen doet gedencken Ende laetens w niet wtten uwen herten gaen O edele siele ome w ist al ghedaen 