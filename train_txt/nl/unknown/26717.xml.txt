 Salich is hy die tot de raeden Der booser menschen niet en gaet, noch niet blyft in der sondaers paden Niet sidt oock by de spotters quaedt. Maer in de Wet van Godt den Heere Neemt syn ghenoechte, end dagh end nacht Daer in ghedenckt tot synder leere, Hy sal syn als een boom gheacht. Ghelijck een boom by der reuieren, Sijn vruchten gheeft tot synder tyt, So sal certeyn in alle manieren, Dees man oock syn ghebenedyt. Een bladt en sal niet moghen wycken, Uan desen boome also gheplant, So sal hy hebben desghelijcken, Gheluck end spoet an allen kant. Dit en sal niet moghen gheschieden, Den boosen die Gods wordt verschuyft, Maer hy sal voer Gods ansicht vlieden, Ghelijck voer wynt dat kaf verstuyft. Daerom sullen sy niet by den goeden, Noch in dat oordeel blyuen staen: Hier af so wil ons Godt behoeden, Beschermen, end niet van ons gaen. Want God bekent den wech end dâ€™leuen, Uan die de duecht hantierende fyn, Mer die de boosheyt hier ankleuen. Haren wech sal gans verloren syn. 