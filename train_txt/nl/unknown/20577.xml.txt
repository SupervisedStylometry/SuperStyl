 LOf prijs en eere,, sy u Ã´ Heere Iehoua, Sabaoth, Almachtich, eeuvvich Godt, Die vvaert, sijt, en sijn sult Gheeft ons ghedult, De groote faem,, van uvven naem, Hemel, en aerd' vervult. Ghy sijt ghenadich,, groot, maer vveldadich, Barmhertich, ende goet, Des ick u louen moet, Ons sterckt, ons borght, ons bloot Toe-vlucht ter noot Maer d'ouertre'en,, sond', en booshe'en, Weckt u tot gramschap groot. Al seynt ghy plaghen,, die ons versaghen, Veel meer ghy ons bemint Dan een moeder haer kint, Ghy slaet, maer saluet soet Weer metter spoet, Als elck sijn sond',, met hert, en mond', Belijt, en boete doet. Laet niet verloren,, u vvt vercoren, Die ghy soo vvonder-baer Verlost hebt, al-te-gaer, Vant vvreet Pharonis jock Als Moyses trock Droogh door s'zees strand',, om offerand', Te doen u in't ghesmock. Seynt uvven seghen,, den dauvv, en reghen, Eer dat gheheel ons lant Verdorret, en verbrant: Berght Heer! niet langher dijn Vergramt aenschijn, Behout de quaed',, door u ghenaed', Om die rechtveerdich sijn. 