 VVAt is de Min? eylaes een warrent Net Daer steets geen zinnen zijn geset, Dat is haer soet // niet als purpre gal of roet: Wat is 't gelonck, of deftigh wesen, Met een Musiquale stem vermengt, Bedroch dat alles krenckt, En op de gaile pijnbanck brengt. 'k Keer liever weer, en voer mijn satte Ziel, Ter plaets daer noyt 't fenijn sig hiel, 'k Belach al 't geen, dat my eertijts 't soetste scheen Wech slaverny ick leef in ruste, Wech vervloeckt gecier en net geprael, Wech Juffers altemael 'k Bemin mijn eenigh bly onthael. Nu graest mijn lust, in zijn genegensheyt, Nu rust 't gemoet, als 't rusten leyt: Geen droef gedacht, knaegt mijn hertsens inde nacht, Ey vryheers neemtje vrye leven, en stelt by mijn vryheyt, Oock je tent, Of kiest en maeckt een ent, Want ons vryen ons veel kampen sent. 