 ICk weet een Dochter tjats en broets, En sy heeft een hoope goets, Vry veule // vry veule Maer ick sech het jou goet moets Heur zinnen loope speule. Aengaende wat heur goet belangt, Meen ick jou hier met myn hanght, Te schrijven // te schrijven, Maer het is soo quaden panght K’wilt liever laten blyven. En laet het niet seyd’ myt gedacht, Neemt doch op haer leven acht, En weesen // en weesen, Denckt hoe lieflyck datse laght Dat schier een Mensch mach vreesen. S’heeft een Kop ghelijck een Beer, Met een prooper Neusje teer, Vol puysten // vol puysten, En haer Ooghen leepen zeer Soo groot (omtrent) als vuysten. Haer Wanghen schoon as Indie blaeuw, Lippen kout en nimmer laeuw, Vol cleuren // vol cleuren, Kin en Keel, blont grijs en graeuw Wat dunckt u synt oock leuren. Noch hetse propre hanghden cleen, Ick mien ghelijck een Cake Been, En voeten // en voeten Want sy moet noch in het Veen De Turve trappen moeten. Somma t’Lijf is net te pas, Oft uyt een Boom ehouwen was, Vol quasten // vol quasten, Al laach ghy t’saem in seer langh Gras Ic sout niet eens mis tasten. Maer k’heb gheen sin in sulcken stick, Se ismen al te plom, te dick, En laelijck // en laelijck, En daer by //is sy, segh ick Een kleyn, kleyn beetje smaelijck. Houtje aen een moye Mayt As onse Claertje Creles sayt, Ghy Princen,, ghy Princen, Want je wilt doch vrolijckheyt En zonghd geselschap winssen. 