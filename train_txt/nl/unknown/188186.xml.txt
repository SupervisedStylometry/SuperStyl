 Schalt, bazuinen over de aard! Steden, ciert uw hooge muren, Volkren, juicht bij vreugdevuren! Want de Heer heeft u gespaard. Meerder blijft er niet te wenschen: 't Kindtjen brengt ons vreugde en vreê, Vrede tusschen God en menschen, En den losprijs brengt Hij meê. Sions dochtren, klinke uw stem! Tracht een kroon van laatste lovren Op den winter te verovren Voor den Vorst van Bethlehem! Isrêls God is Jesus' Vader, Hij wordt mensch uit Abrâms kroost! Was ooit God zijn schepsel nader, Bood Hij immer zoeter troost? Zijt gegroet, o Moedermaagd! Op der Englen Tijding komen, Alle volken herwaarts stroomen Waar des werelds Heiland daagt. Biedt uw Kindtjen onze trouwe Ook in 't uur des lijdens aan; Steunt ons, Moeder, lieve Vrouwe, Als we uws Lievlings kruisweg gaan. Schalt, bazuinen over de aard! Steden, ciert uw hooge muren, Volkren, juicht bij vreugdevuren! Want de Heer heeft u gespaard. Meerder blijft er niet te wenschen: 't Kindtjen brengt ons vreugde en vreê, Vrede tusschen God en menschen; En den losprijs brengt Hij meê. 