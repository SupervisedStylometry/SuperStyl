 Philis seght waer ick 't verdient hebb' Dat ick sterven moet de doodt, Dieu tot der doot bemindt hebb', Is dan myn misdaet soo groot? Hoe suld' uwen vyandt pynen, Daer ghy uwen Vriendt soo plaeght, Leeuwen souwen soeter schynen, Als m'hun sulcken liefde draegt. Ghy en sult niet langh meer wreet zyn, Teghen sulck-een soeten hert, Ach! ick sal haest in't root sweet zyn, Want myn hert dat berst van smert, Gaet nu philis soeckt een ander, Die u meer bemindt als ick, Soeckt een ander, want Philander Gheeft u synen lesten snick. 