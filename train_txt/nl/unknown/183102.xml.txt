 Volzalig God en Opperheer! Ei! zie tog uit Uw Sion neêr Op onze Erfstadhouder! Neem Gy tog zyne zaak ter hand; Ach! schenk hem Geestes onderstand Door Uwe sterke schouder. Laat hem niet langer zyn bedroeft, Toon dat Gy weet wat hem behoeft In deez' bedroefde daagen, Aan U klaag ik zyn harteleed, Zyn Vyanden staan steeds gereed Met leugens, list en laagen. Ei! laat Gy hem eens zien het regt Dat Gy Uw Volk hebt toegezegd, Tot spyt van zyn Vyanden, Wees Gy hem tot een Toeverlaat, Toon dat Gy nimmer vaaren laat De werken Uwer handen. 't Heeft immers U welëer behaagt, Als Hy van U wierd afgevraagd, Aan ons een Prins te geeven, En, zoud Gy dan gedoogen, Heer! Dat zulk een Vorst zou vallen neêr In 't bloeijen van zyn leeven! O Allerhoogste Majesteit! O Koning, vol van Heerlykheid! Spaar Willem van Oranje! Wees Gy steeds zyne hulp en trouw, Leer ons bedenken hoe Nassouw Ons heeft verlost van Spanje. Zyn Vaders stelde tot een pand Haar goed en bloed voor 't Vaderland, Zy gingen voor ons stryden, Wat eer krygt hier voor Friso's Zoon! Niet anders dan als smaad en hoon, Ei! wil hem tog verblyden. Ach! ziet hem aan in liefdemin, Uw oog zy op zyn Gemaalin En Vorstelyke Kinderen, Neem Gy eens alle ramp en kruis Van 't Vorstelyk Oranje-huis, Op dat hem niets meer hinderen, Ootmoedig smeek ik van hem af, Wees Gy hem tot een stok en staf Om hem te ondersteunen, Schenk hem Uw gunst uit Uwen Troon, Laat hem op Jezus, Uwen Zoon, En Zyne Sterkte, leunen. Ach Heer! schenk Willem kragt na kruis, Al kwam 'er dan een helsch gespuis Dat hem zou willen krenken, Al dryft men staâg met hem den spot, Wees Gy zyn Redder, groote God! Ach! wil hem tog gedenken. Hier breng ik my eens in de zin Hoe Jezus op een Ezelin Jeruzalem kwam binnen, De Schaaren hadden zeer verblyd, Hun kleed'ren op den weg gespreid, Zy wilde Jezus minnen. De Schaaren riepen overluid Met groot geroep, Hosanna! uit, Tot in de hoogste Hemel, 't Geluid klonk zelf tot in Gods Troon, Men riep Hosanna, Davids Zoon! Het was 'er vol gewemel. De Dogteren Sions, vol van vreugd, Die zagen daar de waare Deugd, Haar hoog verheven Koning, Men zag hoe het Beloofde Lam Met vreugde daar zyn intrek nam In haare Tempelwooning. Maar ziet, zeer kort na deeze tyd Was weg al deeze vrolykheid, De Dogteren Sions treurden, De Jooden met een luider stem, Riepen te zaam, kruist Hem! kruist Hem! 't Geen ook weldra gebeurde. Het was ruim agt-en-dertig jaar Toen kwam het Neêrlands Volk te gaar Aan U ootmoedig vraagen, Zy smeekten voor de Oranje stam Dat 'er een Manlyk' Spruite kwam, Het was Uw welbehaagen. O Hemel-Koning! groote God! Gy schonk aan Neêrlands Volk dat lot, Gy kwam een Prins te geeven, Men riep met stemme overluid, Wy hebben een Oranje-Spruit, God spaar hem lang in 't leeven! Het Neêrlands Volk was zeer verblyd, Maar wat beleeft men nu een tyd Vol angst, vol schrik en vreezen, Veel Nederlanders zyn van zins Om uitteroeijen deeze Prins, Zy zeggen, weg met deezen. O Alvermogend Hemelheer! Zie op onz' Erfstadhouder neêr Met oogen van genade! Ach! sterk hem tog in al zyn druk, Verlos hem van dat zwaare juk Waarmeê hy word belaaden. Versterk Gy hem door Uwen Geest, En laat nem tog voor 't allermeest Looven Uw Heilige Naamen, Laat hem hierna in Heerlykheid By al Uw Engelen zyn verblyd Met Koning Jezus! Amen. 