 Had ick vloghelen als een arent grijs, ick soude so hooghe vlieghen daer boven, in dat schoon paradijs, tot minen soeten lieve. Dan soude ick segghen: vader mijn, wanneer suldi mi halen wt dese allende op aertrijck in uwer hoochster salen? Waer is die dochter van Syon? ick wilse vrolijck maken, ick wil haer eene boetscap doen van also hooghen saken. Die hoochste inder minnen dat is Iesus, Marien soon, God laet ons hem ghewinnen daer boven inden throon. Dat hemelrijc ende aertrijck noyt man en conde ghebruyken, dat sal een suyver maget reyn in haren lichaem besluyten. Die duysternisse is ons verclaert, dat licht is op gheresen; een maghet heeft een kint ghebaert, dat mach wel wonder wesen. Dat kint was teeder ende cranc, een maghet moestet voeden; tis recht, dat wi hem weten danc van sijnder groter armoeden. Heer Iesu Crist, wat hebt ghi ghemeent, wij soudent u gaerne vragen, dat ghi hier dus ligt en weent? Ghi sijt so ionck van daghen. Dat dus viel ende was ongereet, dat moghen wi nu gebruyken; dat Adam inden appel beet, dat dede den hemel sluyten. O moeder Gods van hemelrijc, coninginne in shemels throne, bidt voer ons allen innichlijc uwen alder liefsten sone. Dat wij daer boven moeten, daer die engelen vrolijc singen, u ende u lief kint groeten, dat wil ons God ghehinghen. Hed ic die vlogelen eyns aren grijs, ich suld so hoge vleigen dar boven int dat paradijs tzo myme suessen lieven. Dan sulde ich sagen: Vader myn, wanneir sulde ir mych halen wss desem ellenden ertrych up in uren hoesten salen? Wair is die dochter van Syon? Ich wil sy vroelich machen, ich wil ir eyn boetschaff doen van also hoegen sachen. Der hoechste in der mynnen dat is Jhesus Marien son, got laess den ons gewynnen hie boven in den throene. Dat hemelrich int ertrich neman en coenst gebruchen, dat sal eyn suver maget reyne in eren licham sluyssen. Die donckernisse is ons verclairt, dat licht is ons gebleven, eyn maget hait eyn kynt gebeirt, dat mach wail wonder wesen. Dat kynt was teder int kranck, eyn maget moist it voeden; it is recht, dat wir eme wyssen danck van synre groissen oitmoeden. Her Jhesus Kerst, wat hait ir gemynt, wir sulden uch gern vragen, dat ir hie sus licht ind weynt? Ir syt so ionck van dagen. Dat ons wilen was ongereit, dat moegen wir nu gebruchen; dat Adam in den apel beiss, dat dede den hemel sluyssen. Maria moder van hemelrich, conynck in den throene, bid vur ons allen ynnenclich Marien eren soene. Dat wir dar boven moessen, dair de engelen vroelich syngen, uch ind ur kynt gruessen, dat wil ons got gehengen. Amen. 