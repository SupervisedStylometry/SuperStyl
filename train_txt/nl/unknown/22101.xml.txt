 Mijn Herder is Godt, en de Heer mijn: Daerom sal my niet ghebreken, Ick wil oock gheren zijn schaepken zijn, En nae zijn goetheyt steeken, Want hy laet my, Door zijn gnade vrij, Al daer veel Gers staet weyden, Hy leydt my soet, Aen de Wateren goet, En vercoelt my in alle mijn leyden. Mijn Siele die verfraeyt hy zaen, Mijn gemoet maeckt hy gheel stille, Hy leydt my op de rechte baen, Alleen om zijns naems wille: Al sou ick ghewis, In duysternis, Gaen, staen, ende oock wandlen, Soo en vreese ick doch, Gheen ongheluck noch, Met my, salt hy, wel handelen. Want Godt, ghy zijt altijts by my, Uwen stock, en staf, my troosten, Een taeffel voor my, die bereydt ghy, Teghen mijn Vyanden de grootste, Mijn Hooft salft ghy vedt, Met Olye nedt, Ghy schenckt gheel vol myne croesen : Ick bidt u Heer, Uwen wech my leert, En ick voor u nu dolende ben. Bermherticheyt sal my volghen stijf, En oock veel goets, mijn leuen lanck, Ist dat ick aen desen Herder blijf, En in Godts huys sonder bedwanck, Hem sy lof, eer, Hoe langher hoe meer, Godt Vader en den Sone, Den heylighen Gheest, Die ons verleest, Sijn Godlijcke gnade. Amen. 