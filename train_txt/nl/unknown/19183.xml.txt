 O Bruydegom clouck, uvv' groote vreuch', VVij singhen met blijde sinnen, Om dat u Bruydt maeckt vrede door haer deuchd', Tusschen dese drie Goddinnen, Iuno, Pallas ende Minne. Als Iuno haer had' een croon bereydt, End' Pallas oock een uyt minnen, End' Venus siet daer toe oock vvas bereydt, Elck van drien vvoud' beginnen, Om te croonen u vriendinnen. Dees' Nymphe die heeft doen met een vvoordt Gheslist al haer tvvistich strijden, End' haer ghebracht tot sulck een soet accoordt, Dat om meerder tvvist te mijden, Elck haer met een deel' soud lyden. Gheluckich zijt ghy Ã´ Iagher fier, Dat ghy haer gheheel sult erven, Haer niet alleen maer met haer sult ghy hier, Iuno, Venus end' Minerva, Alle drie ghelijck vervverven. Laet ons dan met vreuchden altemael, Dees' liefkens ter eeren rijmen, Sy zijn verlost van liefdes groote quael, Comt Cupido, Venus, Hymen, Ons den echt hier helpen lijmen. 