 O Mijnen Bruydegom vaylliant Wanneer sla ick u nemen by der hant Wanneer sal ick u aenschouwen, Want ick ben hier in een vreemt lant, Daer nijders zijn seer abondant, Die my sere benouwen. O lief noch een weynich verbeyt, Ick sal comen zijnde bereyt, Om u blijde t'ontfanghen, Met mijn armen wijt uytspreyt, Want ick weet wel met goet bescheyt, Dat ghy na my hebt groot verlanghen. O Bruydegom ick ben seer benijt, Ick moet weenen klaghen t'aller tijt, Ia karmen ende suchten, Maer bruydegom ghebenedijt, Ick weet dat ghy den ghenen zijt, Tot welcken ick moet vluchten. V schreyen weenen end swaer verdriet, Sal ick afvaghen vaet dit bediet, O reyne Maghet ydoone, End op u hooft dit wel insiet, Voor dat ghy verdraecht wat u gheschiet, Setten des levens croone, Vwen troost o Bruydegom soet, My in den noot verblijden doet, Al ist dat ick mispresen, Ghehaet benijt van dit ghebroet, Ia ghenieten onder de voet, En een haepspel moet wesen, Och edel spruyte delicaet, Als eenen plant ghy lustich staet, Groen aen de water beken, Bedout al in den dagheraet, Opent u mont al sonder haet, End wilt mijn woort uytspreken, O Prince mijnen bruydegom, Ick moet verblyen juychen met rom, Als ick hoor dijn ghenade, Bewaert my oock stercke Calom, Dat ick mijde de weghen crom, En recht deur gae sonder schade. 