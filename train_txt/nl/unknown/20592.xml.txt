 VAert vvech gherucht, Ghevveen, ghesucht, Druck, droefheyt, ancxt en lijden, Ons naeckt ghenucht, Want Phoebus vlucht Den nacht comt ons verblijden. t'Ghevoghelt svviert, Noch tiereliert Niet meer, naer s'menschen lusten, Doots-suster stiert Visch, en ghediert, Ia al, den al tot rusten, Diana claer Sien ick voorvvaer Met al haer staet Goddinnen, Des hop' ick haer Te vinden daer Die my den lust doet minnen, Och oft ick von Dees vveerde Son Die t' hert soo heeft ontsteken, Vreucht ick begon, Ia ick en con Mijn blijschap nauvv' vvt spreken. Ons Vee is al Nu inden stal, De sorgh is vvt het herte, Midts hier in't dal Elck vinden sal T'ghenees-cruyt van sijn smerte. 