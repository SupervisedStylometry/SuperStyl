 DIe voghelkens inder wilder heyden Si hebbent so wel ghesonghen. Ick ben van mijnen soeten lieue So ruyterlijcken gedrongen Si meynt dat ick haer eyghen ben Ende is si dan niet slechte Ick en mach niet meer ter molen gaen. Hillen billen metten iongen knechten stampt stamperken stampt stampt hoerekint stampt Stampt stamperkin inde molen. Die een goede nieuwe molen heeft Och hoe wel mach hijse malen. Wanneer hijse wel ghemalen heeft So leyt si wel also stillen Den oppersten steen die gaet of Den ondersten blijft in zijn rechten Ick en mach niet meer ter molen gaen. Hillen billen metten ionghen knechten stampt stamperken stampt stampt hoerekint stampt Stampt stamperkin inde molen. Hi nam dat meysken bider hant Hi leydese aen die steene Hi steldese op dat cuypen boort Hi haddese daer alleene Dat een been stelde hi op den sack Dat ander been al op die lechte Ick en mach niet meer ter molen gaen Hillen billen metten ionghen knechten stampt stamperken stampt stampt hoerekint stampt Stampt stamperkin inde molen. 