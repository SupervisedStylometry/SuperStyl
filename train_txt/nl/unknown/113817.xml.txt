 O Ghy werck Meesters al Van Dedalus getal Schut doch mis val Tracht niet om lof Te maecken een dool hof Met moyt int hert Daer ghy selfs in verwert. Oft Dedalus geuiel Te maecken met Deriel Vluegels suptiel Dies hy om hooch Deur die pracktijck wt vlooch 'T mocht v aen tijdt Ontbreecken seer subijt. Een Serpent vol fenijn Cost daer verborgen sijn Eer dat ghy dijn Te recht bedocht 'tVVelck v verderuen mocht Eer ghy het was Bereydt hadt wel te pas. Ghy Icaris geslacht Dedalus leer slaet acht V doch wel wacht Van son en see Niet als Icaris dee Noch Phaethon Die wow voeren de son. Oock Aragne propijs VVow teghen Pallas wijs Maecken om prijs Een constich werck Prins Princessen nemt merck Dies die Godin Haer verkeert in een spin. 