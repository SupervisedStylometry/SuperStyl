 VVy en zijn niet te samen Om met blamen Yemandt te ontfamen, met der tonghen, T'is beter nae't betamen Wat ghesonghen. Achterclap vyer vol schanden Van yemanden, Al die daer in branden, met verstooren En meughen nouwe van den Sanck niet hooren. Quaet gheclap doet falgieren Goe manieren, Sanck doet vreucht hantieren, by de wijn Ghelijck goudt vercieren Schoon Robijnen Singhen can't herte stichten, En verlichten, Quade tongen zijn schichten ende swaerden Die veel quaets aenrichten Op der Aerden. D'Apostelen ghebieden, Te gheschieden Gheestelijcke Lieden met der kelen, Maer kijvagie te vlieden Sy bevelen Quaet spreken ende kijuen, Nae haer schrijuen, Moet uyt den Hemel blijuen: maer niet singhen Ginghen vreucht bedrijuen D'Ouderlinghen. Al t'lammekens dienaren Die daer waren, Gheen twistich beswaren en bewesen, Maer songhen, en met snaren Sy Godt presen. Dese dinghen verhael ick, Generalijck, Dat den (sanck principalijck, elck Christen Seer wel voeght, maer seer qualijck) T'sondich twisten. 