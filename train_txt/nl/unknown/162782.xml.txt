 IK smelt in rouw, ik smelt in rouw, Wanneer ik met myn geest beschouw, Hoe dat des Levens Vorst, Met sweet en bloed bemorst, Versmacht van dorst; Als ik zyn hooft zie neergeboogen, Zyn zoet gezicht, die hemel oogen, Zie na de dompige aard getoogen, Dan voeld myn hert Een lydelooze smert. Komt hy my voor aan 't kruys gehegt, By vuyle Moorders opgeregt, En voor zyn weldoens loon, Met eene Doornekroon Gekroond ten hoon; Wanneer ik zie een spons geladen, Met zuur en bitter ongenaden, Om zyn verdroogde tong te baaden, Dan voeld myn hert Een lydelooze smert. Wanneer hy roept, 't is al volbragt, De middag wisselt in een nagt, De Tempels Voorhang scheurd, Terwyl men beurt om beurt Zyn dood betreurd; En zien ik zyne ziel geweeken, Den trotzen Hoofdman gantsch bezweeken, Zyn zyde met een speer doorsteeken: Dan voelt myn hert Een lydelooze smert. 