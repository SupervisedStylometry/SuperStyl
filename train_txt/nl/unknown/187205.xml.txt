 ô Jesus! - eigen Zoon van God! Wat zie ik? - U, aan 't kruis, - ten spott' Van vuige lasteraren? - Men deeldt, bij loting, Uw gewaed? - Van 't moordhout, dat ter zijde staet, Scheldt één der Moordenaren? - Maer, zelfs in 't uiterst' van Uw' nood, Is Uwe zondaersliefde groot, Voor snoodaerts, die U vrezen: - De Moorder smeeke U: ‘Denk aen mij’! En Ge antwoord: ‘Heden zult ook gij, Met Mij, gezaligd wezen’! - ô Welk een blijde strael van vreugd, Heeft, stervend, toen Uw hart verheugd! - Gij moest voor zondaers lijden; - En, zelfs Uw medekruiseling, Die, door Uw dood, genaê ontving, Was de eerkroon voor Uw strijden. - ô Jesus! ja; geen hoon of pijn, Geen doornekroon, geen zwijmelwijn, Geen dolk, die U doorgriefde, Geen angsten van de dood en hel, Vermind'ren ooit, Emanuël! Uw teed're zondaersliefde. - Die liefde, zonder wedergaê, Blinkt, op het aek'lig Golgotha, Door al het donk're henen: - Die liefde, die U nooit begaf, Droogt Uwer Vrienden tranen af, Die ze, aen Uw kruispael, wenen. - 't Beschouwen van Uw wreede smart, Verscheure 't teeder Moederhart', Doe Vrienden-tranen vlieten: - Gij zult, in de opgereten wond, De honigzeem van Uwen mond, Ook nu, ter heeling gieten. - ô Troost-tael, nooit zo schoon gehoord, ô Onuitspreeklijk treffend woord, Des Zoons, tot Zijne Moeder! - ‘Zie, lieve Moeder! Zie uw' Zoon! - En, gij Johannes! - Lieve Zoon! Zie, dierbre! Zie uw Moeder’! - Zo, jesus! welk een leed Gij torst, Blijkt, dat de liefde, in Uwe borst, Toch nimmer kan verkoelen. - ô, Welk een tael! - Wijk, menschenkind, Die hier niets groots, niets Godlijks, vindt, Uw hart kan nooit gevoelen. - Dan, 't heir van jammer, angst en schrik, Vermeerdert ieder oogenblik, Bij 't mind'ren Zijner krachten. - Nog is de bloeddorst niet gestild; - De Helvorst juicht! - en jesus gilt: ‘Ik moet van dorst versmachten’! - Zijn tong kleeft aen 't gehemelt' vast, Zijn hoofd zinkt, machtloos door den last, Op Zijne borst ter neder: - Daar heft Hij nog het kwijnend oog, Met weêr hervatten moed, omhoog, Maar 't hoofd zinkt ijlings weder. De rotssteen scheurt, en de aerde beeft: Natuur verschrikt, - 't staet, al wat leeft, Getroffen door den donder: - 't Wordt, van rondsomme, duisternis, De zon, schoon 't op den middag is, Gaet, als in rouwfloers, onder. - De Jood verbleekt, en valt ter aerd'; - De nooitbezweken Heldenaert, Kan geen Romeinen baten. - Hoe knersentand het Beulenrot! - En jesus schreeuwt: ‘Mijn God! Mijn God! Ach; waeröm Mij verlaten’! - Mijn jesus! ach, Gij kunt niet meer! - 'k Zink, sidd'rend, aen Uw Kruispael neêr: - Zoo heeft nooit mensch gestreden! - Hoe heet de toorn van God mocht zijn, Nooit heeft één zondaer van die pijn Het duizendst deel geleden. - En Gij, Gij, 's Vaders eigen Zoon, Gij, schuld'loos, hebt dit zondenloon, 't Gewicht van all' die plagen, ô Ja; mijn dierb're Emanuël! Gij hebt, voor dienaers van de Hel, De straf der Hel gedragen. - Nu is de bloeddorst dan voldaen? - ô Neen! - de spotter rukt weêr aen, Op 't Eli! Eli! schreeuwen. - En, de edik wordt, op dezen toon, Hem weêr, ter laef'nis, aengeboon, Bij 't smaden der Hebreeuwen. - Dan, ja; de kroon der zege wacht! - Triomf! - Triomf! - ‘Het is volbracht’! - Wijk schaduw! - Offerhanden, Wijkt, - op dit grootst verzoening-feest! - Mijn jesus roept: ‘'k Beveel Mijn' geest, ô Vader! - in Uw' handen’! - Daer sterft Hij! - - Maer, Zijn donderstem Rolt, tot in 't trotsch Jerusalem, Doet berg en steenrots beven: - De Tempel-voorhang scheurt in tweên; - De harde grafkuil splijt van een; - De heil'ge doden leven. - Het Moordrot siddert en verbleekt, Het starend oog der Vrienden, leekt Hier warme vriendschaps-tranen. - De Hoofdman ijst; - en roept, verrukt: ‘Ja; - 't is Gods Zoon’! - de Helvorst bukt Voor jesus Zegevanen. - Triomf! - Triomf! - Het is volbracht! - Het schuld'loos Offer is geslacht! 'Er wordt geen been gebroken; - Neen; - maer de Krijgsknecht grijpt den speer, En heeft, - zo wierdt de Orakel-leer Vervuld, - Zijn' zijê doorstoken. - 't Is al volbracht! - Ja; twijfelt niet! - Het bloed en water, dat hier vliet, Is 't onbedrieglijk teken. - Ja; jesus stierf! - ô Golgotha! - Het grootste wonder van genaê, Is op uw' kruin gebleken. - Ja; jesus stierf! - Maer jesus leeft! - Hij, die voor mij verwonnen heeft: - Triomf! - Ik zal niet sterven! - Ja; - 'k zal! - maer, jesus! - welk een loon! - 'k Zal, door Uw' dood, de zegekroon, Bij mijn verrijs'nis, erven. - 