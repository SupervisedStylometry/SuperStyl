 T'Valt swaer // sonder stadighen hoep Van troost te winnen // yemandt te minnen Voorwaer, in desen baen ick loop, T'vlas moet ic spinnen, t'cost my mijn sinnen Want die mijn hart begheert, Met liefd' bevangen Mijn bidden en smeecken weert Hoer oochskens van my keert, En soeckt t'verlanghen. Eertijdt // scheen my Cupidos gonst Nae mijn behagen // self nae te iaghen, Verblijt // doch ick door slechte const, En raet van magen // haer liefd' te draghen. Maer t'radt is seer verdraeyt, Nu blijft die ooghen, Doort schijn ben ick verleyt Die liefste van my scheyt Ick ben bedroghen. Mijn hart // sal ick van haer oprecht Al eer niet wenden // t'leven sal enden, Met smart, mach my haer trouwe knecht En veel ellenden, Venus toesenden, Ic blijf mijn lief getrou, t'hart sal niet sneven Al treur ic nu in rou // ic sal dees weerde vrou Noch niet begheven. Sy is // mijn vreucht, Mijn troost, mijn hoop Naest God mijn Heere, die ic begeere, Ghewis // om dees Princes ick loop, Ende t'bloet verteere, t'neemt eens een keere So sou ick my t'geluck // gheheel toeschrijven Verwerpen t'sware juck, Bevrijdt van pijn en druck, Ghenuecht bedrijven. 