 O Iupiter seer goedertieren Medehelpende Vader goed, Ghy vermeught op vele manieren Te keeren druck end' tegenspoed, Neptun', Triton, Ducalion, Noch sijn huijsvrouw' mochten derẽ niet Vyt steen ghy haer saed' vermeeren liet. Al was Io de Maeght in d'wanghe Van Argus hondert Ooghen snel, Ghy soudt Mercurium eer langhe Die heeftse hem onttoghen wel, De uwe macht, haer weder bracht Tot d'eerste Staet end' volharden reyn Iunoos nijt doen terstont werden, kleyn. Al hadd' Cassiope vermeten Te sijn schonder dan d'Zee Godinn' Ghy hebbet geringhe vergheten Gaeft d'Hemelsche Perseus inn' Dat hy gansch trouw, verlossen sou Andromeda die ghegheven was 't Monster dat hy beuam 'tleuen ras. Venus beed' hebt ghy noyt verstooten ghevende aendachtich ghehoor, Dardanus beroomde ghenoten Vwe jonste, stellende voor Anchisen Zoon AEneas schoon Nae dat hy verliet 't gheroofde lant Brenghende tot het beloofde pant. Vlysses, Prins, gingh langhe dolen, Maer ghy bracht hem ten eynde fijn Ongheschennet vuyt Circes holen Penelope opt Hoffin't zijn, Philemon grijs, als Bauci wijs Gheluckten ten best nae wensche al, Zoot't oock doen ijder vroõ Mensche sal. 