 DEn meesten rust, En besten lust, Magh elck hier licht verwerven: Die heel verlaat. Zyn wille quaad, En daghelix ghaat sterven. Wildy Goods rycke niet derven, Bid zo ick u// ra: Gheeft Vader dat, Ick zeg fiat, Voluntas tua. Ons wille boos, Stryt hier altoos, Teghen den wil des Heren. Zyn wil gheschiet, En d'onze niet, Dit doet ons rust ontberen. Dus bidt met recht begheren, Int herte stille: O vader ghoed, Vol wysheyd doet, V Godlick' wille. Des vleeschs vernuft, Wenscht ghans versuft, Dat noch tot scha zal komen. Goods wijsheyd kent, Goods liefde zent, Het best dat ons magh vromen, Bid (om u wils betomen) Heer slaat my nu// gha: Gheeft Vader dat, Ick zeg fiat, Voluntas tua. Ons Prince groot Riep in zyn dood V wil gheschiede o vader. Ons wil verliest, Als zy verkiest, Dit quelt ons alle ghader. Elck roepe uyt sherten Ader In zyn gheschille: O vader ghoed, Vol wysheyd doet, V Godlick' wille. 