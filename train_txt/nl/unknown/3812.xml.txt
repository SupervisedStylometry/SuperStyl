 VVy dancken v O Godes Soon, Dat ghy quaemt wt des Hemels troon, Door dijne liefde groot en reyn, Om ons te verlossen ghemeyn. Wy dancken dy Christus met vlijdt † Dat ghy een mensch gheworden zijt ‡ Om ons te versoenen algaer Met Godt onsen Hemelschen vaer. ‡ Wy dancken dy O Hemels licht Van dijne claerheyt die ons sticht Ghy quaemt ons hier met woorden soet Dijns Vaders wil verclaren goet. † Wy dancken dy lam Gods bequaem Dat ghy voor ons al hebt voldaen * Die wet en die ghehoorsaemheyt Die ons van Godt was op gheleyt. Wy dancken dy O Christe goet ‡ Dat ghy vergoten hebt dijn bloet * Ende zijt ghestoruen die doot ‡ Voor ons arme sondaren groot. Wy dancken dy O Jesu milt † Dat ghy den toren hebt ghestilt * Dijns Vaders en verworuen vree Den Hemel ons gheopent mee. † Wy dancken dy O Christ en Heer ‡ Dat ghy ons seynt van bouen neer ‡ Den rechtuaerdichmakenden gheest * Die onse herten reynicht meest. Wy dancken dy Heer tsamen al Van dijn weldaet sonder ghetal V sy lof en eer wijt en breyt Altijt en inder eewicheyt. O Godes soon wy prijsen dy O Heer en Christ v louen wy Godt, en mensch gheglorificeert Sijt altijt ghelooft en gheeert. 