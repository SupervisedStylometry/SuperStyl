 GOdt heylig' Schepper aller Steer'n Verleucht ons wy die syn veer'n, Dat wy bekennen dijnen Christ, Die voor ons Mensch gheworden is, Alleluia. Want het ginck dy ter Herten gaer, Dat wy waren Ghevanghen swaer, End souden Eewig's Doodes zijn, Dies naempt ghy onse schult end Pijn, Alleluia, Doen hem die Wer'lt ten Avont wand' Christus Bruyd'gom wert bekandt, Wt syner Moeder Camerleyn, Doch bleeff die Jonckvrouw Cuysch end reyn. Alleluia. Bethoont heeft hy syns Rijckes macht End over alle Werelt bracht, Hem moeten buyghen alle Knie, In HEmel, Aerd' end' Helle mee, Alleluia. Al wat door hem gheschapen is, Dat Onderhoudt hy ghewis, Nae synes Willens Ordeningh, Om hem te kennen aller Dingh, Alleluia. Wy bidden dy O heylig' Christ, Want ghy coemstig' Rechter bist, Leert ons te voor dijn Wille doen, End int Gheloove wassen schoon, Alleluia. Loff, Prijs, sy Vader dijner Macht En dijn Soon die all' Dinck schafft, Den Geeste dijner Heylicheyt, Een Wesen der Dryvuldicheyt, Alleluia. 