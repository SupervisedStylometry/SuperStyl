 De vlam in 't luchtig stroo ontstooken, Gaat heer'lyk op, met groote vreugd; In 't juichend hert van jonge jeugd, Maar kort na 't flikk'ren ziet men 't rooken, En eer het recht zouw vangen aan, Is al de vreugd en deugd gedaan. Zo is de vreugd der aards-gezinden, Al is den opgang schoon in schyn; Helaas! wat zouw die Stroo-vreugd zyn! Eerlang is zy niet meer te vinden: Gelyk een glorie die strak was, Leid haar triomph in rook en as. Wy pryzen vreugd van meerder waarde, Die een bestendig voedsel heeft; En als een lamp door oly leefd, Die zich het wysbedenken gaarden, In 't hert, dat zich niet paaijen laat, Met ydelheid, die haast vergaat. Geloof en Hoop in 't eeuwig leven, In God, het grondelooze goed, Is 't rechte voedsel, om 't gemoed Een staage vreugde-vlam te geeven; Niet vlug, en vlugtig op en uit, Als aardse vreugd, die niets beduid. Al schynt het dan voor and're oogen, By hem, die op het beste ziet; Zo lustig een victorie niet, Al is 't met nevel overtoogen; Met kommer, stryd, met och, en ach, Jaar in, jaar uit, by nacht en dag; Noch maakt het stadig vreugde-branden, Door 't vast Geloof, in God gevat, Daar 't herte woond by zynen schat; All' aardse flikk'ring doch te schanden; Tot dat zy, breekend door de dood, Haar opgang duizendmaal vergroot. 