 Ghy volckeren des aertrijcx al, Singt den Heere met bly gheschal, End dient hem met herten verheucht Verschijnt voor sijn aenschijn met vreucht, Bekent dat hy een Heere zy, Die ons sonder ons toe doen vry, Ghemaeckt heeft en verworden fijn, Tot Schaepkens goet der weyden zijn, Wilt tot sijnen tempel in gaen, Doet van lof end danck oock vermaen, In sijn schoone voorhoven soet, End prijst daer sijnen name goet, Want vol van goetheyt is de Heer, Sijn ghenade duert immermeer, Sijn Godlijck woort en sijn waerheyt Blijven tot in der eeuwicheyt. 