 Van al de Landen hier op aard, Is Holland mij het meeste waard, Het bloeit door 's Hemels zegen, Geen goud bedekt het in zijn schoot, Maar werkzaamheid verdient er 't brood, In ruimte aller wegen. Van al de Talen hier op aard, Is Hollands taal mij 't meeste waard, Z'is zuiver van gebreken, Op maagdenlippen klinkt zij zacht, Een man kan nooit met forscher kracht, Dan in het Hollandsch spreken. Van al de Zeden hier op aard, Zijn die van Holland 't meest mij waard, Waar zij niet zijn bedorven, Gaan vreugde en Godsdienst hand aan hand Door moed en zeden heeft ons land, Zijn grootste roem verworven. Van al de Meisjes hier op aard, Zijn die van Holland 't meest mij waard, 'k Wist ze nergens op te sporen, Die zoo beminnelijk zijn en goed, Dan die bij ons zijn opgevoed, In Holland zijn geboren. Van al de Vrouwen hier op aard, Zijn die van Holland 't meest mij waard, Zij doen ons gaan op bloemen, Waar kan men meer op huwelijksmin; Op trouw zorg in 't huisgezin, Dan hier in Holland roemen. Van al de Dichters hier op aard Zijn die van Holland 't meest mij waard, Hoe voelen we ons ontgloeijen, Wanneer er van hun gouden lier, Met zachtheid, kracht en edelen zwier, De schoonste zangen vloeijen. Van al de Vorsten hier op aard, Is NeÃªrlands Koning 't meest mij waard, Zijn welvaart is de mijnen, Geboren op dezelfde grond, Stond mijne wieg waar zijne stond, Mijn graf zal staan bij 't zijnen. Van alles wat men vind op aard, Is Holland mij het meeste waard, Want waar we ons ook begeven. Naar Noord of Zuid naar Oost of West, In Holland vind men alles best, Lang! lang! moet Holland leven! 