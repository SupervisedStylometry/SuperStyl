 Hoe zoet is 't in de Lente te leeven, Als wy ons te saam in 't Lommer begeeven, Op een vroege morgen daar wy ons verheugde, Ons weeldig jong hart slaat tik tak van vreugde. Men ziet in 't verschiet Aurora met straalen, Met glans op 't Aardryk neÃªr komt daalen, Elk Vogel is lustig, doet zyn zang hier praalen, Dan hoord men de zangen van de Nagtegaalen. Het Zomer-Saisoen dat baart ons genugten, Het Hof is vol Bloemen, de Boomen vol vrugten, Men ziet elk Meisje haar Bloemtjes te plukken, En dan op haar Minnaar zyn Boesem te drukken. Zo wandeld men vrolyk het Bosch heen en weder, Is men moei van 't wandelen dan zet men zich neder, Om zo elkander in 't Groen te vermaaken, Want haast komt ons weder de Herfst genaaken. Komt de Herfst aan 't dagen, doet Bacchus ligt minnen, Zyn vreugde komt strekken aan onze Vriendinnen, Dan kent men geen zorgen, dan voelt men geen smarte, Want 't nat van Bacchus spoeld de zorg van 't harte. Kom laat ons 't Nat van Bacchus eens drinken, Terwyl men Apollo zyn snaaren doet klinken, Om zig zo by de Wyn en de Vreugd te vermaaken, Want haast komt ons weder de Winter genaken. Komt de Winter genaaken, men zorgt tot nutte, Men zameld de Vrugten al in onze Hutte, Die Vrugten die ons van de Zomer zyn gegeeven, Daar kunnen wy te zamen des 's Winters van leeven. Komt de Avond aan genaken dat Venus met straalen, Met glans op 't Aardryk hier komt nederdaalen, Men geeft zig tot rust, neemt zyn Liefje in de arm, De Winter is koud, de liefde is warm. Komt de Nagt dan genaaken gaat men na zyn woning; Dan smaakt ons de rust nog veel zoeter als honing, De slaap verdryft de zorge, hoe is dan de ruste, Vaart wel dan tot morgen en schept nieuwe luste. 