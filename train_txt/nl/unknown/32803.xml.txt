 DEs hoochste moeder weest ghegroet Maria Maget reyne, O suyvere Fonteyne. G'hebt der ghenaden vollen vloet. Godt is met u ghemeyne, O suyvere Fonteyne. Noyt vrouwe was ghebenedijdt Als ghy seer edelgreyne, O suyvere Fonteyne. Ghebenedijt is't allen tijdt, De vrucht uws lichaems reyne, O suyvere Fonteyne. Ons Heere Iesus, uwen lieven Soon, Die voor ons werde kleyne, O suyvere Fonteyne. Maria Maeght, Godts Moeder schoon Bidt voor ons al ghemeyne, O suyvere Fonteyne. W'aenroepen u compt helpt ons nu, Die sondaers zijn vileyne, O suyvere Fonteyne. Komt ons te baet: want op u staet, Naest Godt, ons hoop alleyne, O suyvere Fonteyne. Als die door suer, komt op haer ver Weest onsen troost certeyne, O suyvere Fonteyne. Dat Godt u Soon, ons gheve loon Al in des Hemels pleyne, O suyvere Fonteyne. 