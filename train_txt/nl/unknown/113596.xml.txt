 NEemt in danck Redenrijcken, Ons const cleyn van Pracktijcken. En wilt ons niet Beswijcken. Mercurius snel bode, Rethorica doet Blijcken, Const dooruliecht alle wijcken, Vergaert by een gelijcken, Die principaelste Gode. All die Regeerders meest, Voor Momus niet en vreest: VVant hier comt nu ter feest, Meenich Componist geest, Van vrijheden en steden, Vol Poetsche reyn seden, Om te crijgen vol vreden, Van de Pioen, Een bladt door t'smeys saysoen. Saturnus wert verdreuen, Van Iupiter verheuen. Hy wou als een heer leuen, Bouen al seer houeerdich, Mars deet ons voortijts beuen, Door bloetstorting, beneuen Mocht Appolo rust geuen, Voortaen,, Een maecht ons weerdich, Die door Bellona sell, Noch corts was int gequel, Door Oorlooch, peys rebel, Met gewelt Pluto snell, Pro Serpina ontschaeckten, Die Cerberus stout waeckten. Rethorica die smaeckten, Vulcanus wreet, VVapen,, Pax troost haer leet. Aurora doet verlichten, Prometus claer gesichten, Phoebus vergulde schichten, Ceres vruchten bestraelen. Siluanus wout doet swichten Druck, tot vreucht. Venus nichten Die Floreas bloemkens vlichten,, Cupido doetse dwalen. Medea t'Connincks kint, Die Iason heeft bemindt. Dido door liefden blindt Sterf, om haer liefste vrindt. Iphis vierich beuangen, Heeft hem deerlijck verhangen, Pyramus moest ontfangen Die doot, vol smert Een wont in sijn Ionck hert. Ghy Nymphen en Goddinnen, Appolo comt wt minnen, Ghy Musen wilt prijs winnen, Op Helicons vergaeren: Met v Constrijcke sinnen, Pan comt ghy mee hier binnen, VVilt Musica beginnen, Orpheus met v snaren, Speelt der Goden accoort, Schout Alecto verstoort, Marsias comt ras voort, Met vwen sanck vreucht spoort. Diana comt ter jachten, Met Pallas vreucht verpachten. Inno seer groot van machten, Comt oock int wout, Op den Parnassis stout. Prince, der consten heere, Doet Rethorica eere. Sy brengt ons voort goey leere, Der Poeten Intenti, Bachus wijngaert groeyt seere, Hy doet ons vreucht verkeere. Priapus doet vermeere, Syn cruyt goet van Inuenti. Neptunis hooch van staet, Regeert met cloecke daet, De zee vroech ende laet,, Tritons trompet snel gaet, Aeolus wint seer stercken, Doet Boreas cracht wercken. VVy die hier nu ten percken Comen, MEY BLY. Vlieden Zoylus party. 