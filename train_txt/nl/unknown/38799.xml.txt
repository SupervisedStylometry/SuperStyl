 ALle datter is gheschreven, Is gheschreven t'onser leer Dat Godt in ons soude leven Wy in Godt // door soet in-keer Want hy is alleen die Heer Hem wilt gheven lof en eer, Die ons moet, roept seer soet Comt mijn Schaepkens, comt tot uwen Herder goet. Sijn siel gaf hy voor sijn schapen Wat soud' hy meer moghen doen? Staet op die noch leght te slapen, hoort doch eens nae sijn Sermoen, Christus alleen, ons versoen, Die vertradt dat Scorpioen, Dat ons swaer, alle gaer, Had gesteken, verlost heeft ons, ons middelaer. Wat sal Chrisus ons doch baten, Dat hy sturf so swaren doot So wy 'tquaet niet af en laten, Siet dit vry in, cleyn en groot Ia sijn wy van liefde bloot, Doende quaet en ondeught snoot, hout ghewis, alst tijdt is, Godt sal vragen, vrient hoe comt ghy aen den dis? Hoe sal die Prins hem beschamen Als sijn naem niet wort bekent Beter waert dat hy niet quame, Hier in dit aertsche convent, So hy wel blijven verblent, In ghewoonte quaet ghewent Tegens gis, sal GOdt wis swaerlijck roepen, werpt hem in de duysternis. 