 Als men alles heeft geprezen, Van de kracht van het fortuin, Zoo mag het niet vergeten wezen, Van het allerbeste kruid, Ik zal het met een klaar geluid, Met eenen lof gaan zingen uit, Het wil in onzen hof niet wassen, Men zoekt het in de Heeren kassen, Het mag wel duidelijk zijn vermeld, Het beste kruid dat is het geld, Die geld heeft die kan boter koopen, Hazen, sneppen en konijn, Ossen- en schapenvleesch met hoopen Rhijnsche Fransche Spaansche wijn, Geld dat is medicijn, Voor de edele beurse fijn, Geld versiert de kas en kelder, Geld waardeerd korenzolder, Geld dat maakt van lelijk net, Geld maakt magere keukens vet, Geld dat doet den oorlog voeren, En doet blazen de Trompet, Geld dat doet de Trommel roeren, En doet dragen de musket Geld dat maakt den Ruiter net Geld doet dragen zijn musket, Geld doet sterke stede winnen, Zonder wallen te beklimmen, Als men het in de vuisten douwt, Daar de Stad is aan toevertrouwt. Kon ik maar aan geld geraken, Ik waar een gelukkig man, Ik zou mij gereed gaan maken, Om te trekken hier van daan, Naar de zwarte Indiaan, Naar de verre Afrikaan, Reizen door 's werelds hoeken, Om eenen grooten schat te zoeken En daar waar ik ook geëerd, Van een ieder geëstimeerd. Dan wil ik ook gaan vreijen; Bij de rijkste van het land. Die zou mij wel gedijen, Indien zij zulks maar bevond, Geld dat is zoo edelen pand, Waar ieder behagen in vond, Bloempjes wat zou ik pronken, Over beide zijde lonken, Leven los en ongekweld, Als ik was voorzien van geld. Vond ik daar een vloot met schepen, Niet beladen als met goud, Ik ging daar mede slepen, Dat wel in munte stond, Goud, goud en dat zeer fijn Pistolen en Souverein, Vertugading en ducaten, De Louis met twee wapen, Guldens, Daalders, Ducatons, Al dat geld dat was voor ons. Vrienden bedenkt maar alle listen, Om te raken aan het geld, Gaart het vrij met volle kisten, Geen ding is beter als het geld, Geld, geld dat moet er wezen, Geld kan menigen druk genezen, Geld dat word bemind zoo zeer, Geld maakt eene boer tot Heer, Ben je groot of ben je klein, Geld dat maakt den meesten trein. 