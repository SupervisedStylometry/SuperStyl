 VUee v ghy ypocrijten, snoo guyten Ghy die Gods woort diuijn Ia wilt tot ons verwijten, toe sluyten Uoor alle menschen fijn En wilt daer buyten zijn Ghy die der weduwen huysen Dooreet, vreest v van dien Met v ghebeden en schijn lanck van abuysen Hoe meyndy doordeel tontulien. Wee v ghy blinde leyders mispresen Die den hoochmoet begheert En zijt Gods woorts afscheyders ten desen Door laster, druck en sweert Wee v die Christum deert Ghy die als witte grauen Wat schijnt hier int aensien En binnen zijt ghy als stinckende slauen Hoe meyndy doordeel tontulien. Wce v ghy Schriftgheleerde moordadich Ghy guychelachtich saet Ghy die als de verkeerde, onghestadich Met uwen valschen raet Het volck zijt laende quaet Door inghestelde lasten Seer swaerlick int bespien Daer ghy den vingher niet en wilt aen tasten Hoe meyndy doordeel tontulien. Wee v die onueruleten, beneuen Uerheft, verciert, en boudt De grauen der Propheten verheuen Die v voorvaders stoudt Hebben verdruct benoudt En seght met woorden crachtich Hadden wy dat ghesien Wy en souden int bloet niet zijn deelachtich Hoe meyndy doordeel tontulien. Dies spreect dit moechdy weten al vooren Die wijsheyt Gods voorwaer Ick sal van mijn Propheten verkooren Tot v lieden senden claer Dien suldy doon eenpaer Op dat het bloet sou strijden Teghen v boos gheschien Dat ghestort is sichtent Abels tijden Hoe meendy doordeel tontulien. Prince veruult de maten seer vierich Ws vaders ganghen snoot In steden en in straten bloetghierich Tot dat tghetal mijnioot Ueruult sal wesen bloot Uerdruct in al v ganghen Gods wtuercoren lien Ey valschen aert, en ghebroetsel der slanghen Hoe meyndy doordeel tontulien. 