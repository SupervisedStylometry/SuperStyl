 HOe wordy aldus moede Als v die Heere proeft Gedoocht zijn hant int goede Sijn rijck is v beloeft Hy weet wat v behoeft Brenghet int ghedincken Wat hy v goets wil schincken De Heer sy hooch gheloeft Ghedinckt wie daer beloefde Al gady cruepel en manck Te troosten die bedroefde Daer is den rechten ganck Uan hem is mijnen sanck Wie daer is beladen Die Heere wil hem beraden Dies heb hy lof en danck. Aenhoort doch die Propheten Tis claerder dan sonnenschijn Hy en sal ons niet vergheten Hoe mocht dat soeter zijn Hy is die medecijn Uan allen creaturen Dus seght tot allen vren Gheloeft moet hy zijn Wtgaende wt den hooghen So heeft hy ons besocht Liefde deet hem ghedooghen Dat hy ons so dier cocht Uan hem staetter noch Dat hy door Christus bede Ons wil gheuen vrede Dies sy hem danck en lof. O Heere alder Heeren Alle gheesten zijn v cont Willet ons doch leeren O Heere maect ons ghesont Gheeft ons den rechten ganck Op dat wy v niet tot smerten Uloecken metter herten En louen metten mont. 