 DV Hemelschepsel, loof den Heer, Looft hem in’t hooghɇ, wt krachten, Looft hem alle syn Enghels seer, Looft hem all syn heyrkrachten, Looft hem oock Son end Maen eenpaer, Louet hem alle sterren klaer, Looft hem hooghɇ hemels t’samen, Daertoe de waters die daer syn Bouen die hemels, laet hem fyn Prysen, end s’Heeren name. Want alleenlick, door syn beuel, Syn die dinghen gheschapen, Hy heeftsɇ oock beuestight seer wel End eewlick willen staken. End heeft hen ghegheuen een Wet, End een fyn ordening ghesett, Die sy niet ouertreden. Du Erdeschepsel loof God fyn, Ghy draken treckt den seluen lyn, End allɇ afgronden mede: Vier end haghel oock snee end damp, Wind, mit syn storemdringhen, Die synen goeden wille, sampt Syn woord wel kan volbringhen, Bęrghen end allɇ hueuels mit een Vruchtbaere boomen in’t ghemeen, End alle cederboomen, Beesten end oock allerley vee, End cruypende dieren, daerme Voghels verciert mit plumen. De Koninghen op d’ęrdsche dal End alle volcken t’samen, De vorsten hęrschendɇ ouer al, Alle richters by namen: Oock die daer ionghelinghen syn. End daertoe de iongkvrauwen fyn, In huere ionghe iaren, Oock de ouden van daghen vry End die daer opgroeyen, dat sy Prysen den naem des Heeren. Want syne naem alleen hooghɇ is End van seer grooter węrden, Syn Heerlicheyt die gaet ghewiß Bouen hemel endɇ ęrden: Hy heeft eenen hooren gaer dicht Synen volcke fyn opghericht, End lof all synen vroomen, Naemlick den kindern Israel, Synen volcke ghelieuet wel. Louet den Heeren, Amen 