 WY dancken u, o Godt en Heer, Dat ghy ons nu tot uwer eer, Ghespijst hebt door u heylich woort, Dat wy alhier ghehoort hebben Wilt dat oock nu maecken vruchtbaer In onse herten allegaer, Dat wy't volbrengen met der daet Naer uwen Goddelijcken raet. Daer toe, lief Heere, geeft ons cracht, Dat bidden wy u met aendacht, Sonder u hulp waert al om niet V ghenade over ons giet. Eer sy u Vader ende Soon, En heyl'ghe gheest in 's Hemels Throon, By ons alle te samen fijn, Moet dit doch Ja en Amen zijn. 