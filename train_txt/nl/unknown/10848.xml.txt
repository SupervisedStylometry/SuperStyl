 Wilt ontspringhen, na myn hoort Ic sal u singen t’oude spreec woort Hoe wijn en schoone Vrouwen Tgeselschap by een houwen Verdriet, en smart, uyt sinnen hart Alsoomen mach aenschouwen, Deur hun verdreven wert. Wel is waer, dat wijn verblijt Spel, en snaar, dansen met vlijt Oock sanck niet om verschoonen, Kan veel vreuchden betoonen Maer Vrouken Ieucht, Noch meer verheucht want onghelijcke persoonen Maken de meeste vreught. Dies tghesicht, op dander siet En verlicht, de harte yet, ghelijck de roode roosen, Doet het de wangen bloosen Schaempt, liefd ontdeckt, eer, lust verweckt Maer het hert grontlijck is koosen Tot meer begeerte streckt. Al het geene voor verhaelt Baert ghemeene, onghefaalt Niet dan te meerder pynen, So elck mach bevynen wie bevon’ oyt, t’hert vol verstroyt, Dan achter die gordynen Daer wertet spel volsoyt. 