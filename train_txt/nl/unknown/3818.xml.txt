 OCh vrienden al ghy cleen ghetal Die Gods kindren zijt ghepresen Al roept Babel seer met wreedt gheschal * En wilt toch daer voor niet vreesen God beuet al in zijn ghewelt ‡ Die haren ons hoofts zijn al ghetelt Ghelijck ons de Schriftuere vermelt. * Neemt eenen moet met Daniel vroet Al syn ons veruolghers op de bane ‡ Om te storten ons bloet sy syn verwoet Om dat wy onsen Godt roepen ane ‡ Die dry Jonghelinghen en vreesden niet Den vierighen ouen dit wel aensiet Godt verlostense van alle verdriet. † Waerom souden wy dan vreesen snel ‡ Godts hant is toch euen crachtich Cruys lyden vervolch ofte ghequel ‡ Godt helpt den synen waerachtich * Als hy oock Dauidt heeft ghedaen Die op hem betroude willet verstaen ‡ Josephis van syn broeders vry ghegaen. † Laet ons niet achten een cleyne pijn Die hier niet en is gheduerich † Maer verlanghen met blijden aenschijn ‡ Naer d'afwassen van ons tranen truerich Naer die doot comen wy int leuen schoon ‡ Een blinckende cleedt in shemels troon Wert ons ghegheuen en sleuens croon. * Veel Propheten die Schriftuere leest ‡ En beefden niet voor haer vyanden † Paulus en was oock niet bevreest Voor alle die sware banden Doen hy naer Jerusalem soude gaen * En hem de Prophecij worde ghedaen Dat hy die banden soude ontfaen. Dus laet ons nu vrymoedich tsaem Voorts gaen al sonder vreesen † Christus die is ons voorghegaen En quam in vele drucx gheresen ‡ En dat om onser salicheyt Die hy wt liefden heeft bereydt * So wy volstandich blyuen so de Schrift seyt. † Den wech is eng en daer toe smal ‡ Die daer leyt al totten leuen * Cleyn ist ghetal dat daer op al. Voorts gaen alhier sonder sneuen † En vreest toch niet hoort mijn bediet ‡ Doornen noch dystelen niet en ontsiet † Dringht door die enge poorte met vliet. Oorlof hier me verstaet wel my ‡ En wilt noch vruchten noch vertsaghen † En vreest niet des werelts tyranny * Het is ons vaders welbehaghen † Ons te gheuen zijn rijck dit wel aensiet Daerom den wijden wech toch vliet ‡ Die daer op gaen comen in swaer verdriet. 