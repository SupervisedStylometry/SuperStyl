 Wel lustighe jonghelinghen Dit edele Maechdekijn Dat wil ick een croesgen bringhen Met vriendelijck aenschijn Een vreuchdelijck Liedeken singhen Ter eeren die liefste myn. Mijn hart hout sy in rouwen, Dit edele Maechdekijn Dus moet ick haer altijt houwen Voor myne medecijn Beminnen oock alle jonckvrouwen Ter eeren die liefste mijn. Dit croesgen wil ick toe drincken Dit edele Maechdekijn want haer Bruyn oochskens blincken Soo claer als christalijn Wilt elck een croesken schincken Ter eeren die liefste mijn. Sy heeft my heel ghenesen Dit edele Maechdekijn Dus soo ghy hier zijt ghepresen Een yeghelijcken by die zijn Wilt allegaer vrolijck wesen Ter eeren die liefste mijn. Princesse seer fray van gronde Dit edele maechdekijn Ontfangt dit bekerken ronde Met clare coele wijn Een kusken aen uwen monde Ter eeren die liefste myn 