 DIe op God haer vertrouwen stellen, Sullen tot eew'ger stont, Staen op een vasten gront. Gh'lijck Sions berg staet sonder hellen, End' nemmermeer en sal afwijcken Ofte beswijcken. * Ghelijck Jerusalem rontomme, Is met ghebergt' bewalt, Dat gheenssins en vervalt: Alsoo sal God zijn heyligdomme, End' zijn volck eewelijck beschermen Onder zijn ermen. * Want op der vromen lott end' erue, Sullen de boose straff', Niet rusten haren staff: Om die te brenghen ten verderue: Op dats' uyt ondult tot boos' leuen, Haer niet begheuen. * O Heer doe wel den vromen herten: 5. Maer velt de boosen om, Die wand'len slim end' crom. Met alle die staen nae quaey perten: Maer laet Israel d'eerd' betreden, In rust end' vreden. 