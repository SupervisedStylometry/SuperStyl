 PRi- eel // Soetgeurich balsem vat // Reyn maeghden Blom- me // Ghy weet waeromme // Dat ick u int hert hebbe verhe- ven: Ge- heel // Sijt ghy den weertsten schat // Gulden hooft-som- me // Dies ick u nomme // Mijnen troost boven alle die le- ven: Op aerden en is soo soet geen iuweel // Ghy zijt mijn lot mijn deel // Van God gegeven. Int grief Lach ick (eylaes) gewont, Die my benijden, Vermaledijden My, om dat ick u hadde vercoren: Den brief Daer t'woort van troost in stont, Quam my verblijden: Wt medelijden Hebdy my dijn trouwe vast gesworen: V goet grondich herte soet, my verhief, Ter weerelt was noyt lief Liever geboren. Eerbaer Acht u een yder // meest, Ghy zijt in desen Geeert, gepresen, Want ghy wederstaet der nijders perte: Int iaer En leeft geen blijder // geest Dan ick mach wesen, Ick bens genesen, Al was ick getreft met menich smerte, Liefste! ghy zijt my een soet wederpaer, Want ghy tooght my voorwaer, Een getrouw herte. Tis dan Met my dus vroom gestelt Dat ick deur pijne Geensins verdwijne, Want wy zijn vereent, met siel, en lijve, Wie can Ons scheyden, met gewelt, Dan God, ten fijne: Lief ghy zijt mijne, Dies ick my u eygen oock toeschrijue, Met u, sal ick suer en soet, nemen an Gelijck een eerbaer man Met zijnen wijve. En siet Niet aen s' volcx clappen wreet, Want ghy alleene, En anders geene, Zijt mijn troost, waer ick my henen wende, Verdriet, Welvaert, of herten leet, Wert ons gemeene, Voorwaer ick weene Als u t'hert vervult is met ellende: Maer, als my dijn lachen soet, eens geschiet, Is al mijn treuren niet Dan vreught int ende. Reyn dier, Princesse edel saet, De principale, Die teenemale Mijnen dienst ontfanght, sonder beschamen: Neemt hier In danck, mijn simpel daet, Deur dijn reale Vloyende tale, Heb ick dit gestelt, naer cleen betamen: Oorlof neem ick met een soet, cussen fier, Gedinct uwen Princier Tot wy versamen. 