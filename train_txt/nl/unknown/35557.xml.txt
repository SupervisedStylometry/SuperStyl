 DIe tot Godt recht wilt gheraecken, Moet al eyghentheyt versaecken, Ende staen in een verniet: Want die Godt eens wilt aenschouwen, Moet hem boven schepsels houwen, Boven al, dat aertrijck biet. Siet naer plaets, noch tijdt noch stonden; Maer verniettet al ten gronden Wat dat in u leven mach: Soo verheugd' u sonder vresen, In dat ongheschapen Wesen, Daermen rust nacht ende dach. Godt die sal u daer aenspreecken En sijn liefd' in u ontsteecken: Ghy sult hooren sijne stem. Daer sal u den Heer vertoonen, En u liefde sal hy croonen, Voerend' u gheheel in hem. Daer suldy nae u verlanghen Dien soeten teugh ontfanghen, Die u soo veraecken sal: Dat ghy sult sonder verdrieten, Godt gheduerichlijck ghenieten, En beminnen boven al. Tracht dan, ziele, vry nae lijden; Soos al u Godt verblijden: Want het is de rechte baen; Om met liefde sonderlinghen Wt allen gheschapen dinghen, In dat slaich Een te gaen. 