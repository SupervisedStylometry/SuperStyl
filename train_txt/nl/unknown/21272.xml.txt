 Een nieuwe Liet wilt hooren Wat te Rotterdam is gheschiet De Raet verwees gods wtuercoren Maer haer tijt en was daer niet Sy en condent niet volbringhen Esau heeft Antiochus belet, Het gheschiede voor Gods ghehingen Maer niet na Christus wet. Daer zijn veel valsche Propheten Gheweest in voorleden tien Die haer ghewelt hebben vermeten Christus heeft tot zijn Jongeren van dien Te vooren al ghesproken Dat sodanighe souden opstaen Hoe wel dat si die schaepkens versoecken Men vinter alsulckx niet aen. Waer heefter vijf gheleghen Vijf weken, eenen dach ende nacht Haer ghelooue sy niet en verswegen Sy zijn in die vierschaer ghebracht Ick was met mijnder herten Met haer na den gheest verblijt, Hopende na luttel smerten Dat haer verlossinghe naeckte subijt. Het vonnis is ghegeuen Al na des Keysers Placcaet De schaepkens te beroouen dat leuen Met malcanderen hielden sy raet Nu zijn de Heeren schuldich, Al aen dat Christen bloet Vader lijdt de sonden verduldich Verlicht haer, oft sy deden boet. Den outsten is afghecomen Met verbonden ooghen ghestelt Aen eenen staeck, en tghesicht benomen De Buel toonde daer zijn ghewelt En leyde tvier bezijden Dat stroo hy aen hem stack Leuendich in grooten lijden Tgemeyn volck de daer ouer wraeck. Sy ghebruycken boose handen De heere heeft dit verhenckt Sijn schaepkens quamen wter schanden Alle vijf, dit wonder bedenckt Daer was een groot versaghen Te Rotterdam, somen daer sach Tscheen oft Godt een weynich plaghen Ouer haer bracht in dien dach Christus leert geen oproer te maken Maer sachtmoedich te zijne, hoort Sy moeten haer seluen versaken Wie hem volghen wil, laet ons voore Aen alle dinghen bewijsen Als gods dienaers, so Paulus schrijft Met groote gedoochsaemheyt god prijsen Siet waer toe hy die Corinthen drijft. De wet plach sleuen te voeren Maer het is nu een ander tijt Wy en mogen geen wapen voeren Wtwendich dan tsweert des geests beurijen Dwelck is godts woort claerlijck En is als een hamer, somen leest Die steenrotsen vermorwet waerlijck, Hier me strijden die Christen meest. Sy beuelen den Heere der heeren Watmen hier niet met verwinnen can Dat sy noch tot beweghen hanteren Is den Euangelisschen Ban Die achter is ghelaten Van Christus tot dien tien Wat Lit dat hem arghert, wilt vaten Seyde hy, dat sy sonden afsnien. Wie onder dit woort verherden Dat daer straft de sonden al daer versteende door vermorwet werden Alsmen dese noch soecken sal Hoe machmen dat beginnen Profitelijcker voor hem dan na Christus leer wilt versinnen Sijn schaepkens hooren zijn stem. Och heer bewaert v schapen die den offer so na gheweest zijn Spijst alle v herders, v knapen Schinct haer gherechtigen wijn So moghen si ons lauen Want van v, O hemelsche Vaer Comen alle goede volmaecte gauen Wy zijn arm, en sondich allegaer. 