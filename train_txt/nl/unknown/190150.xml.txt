 MYn Heer voedt my in oueruloed, My kan gaer niets ghebreken, In’t groen gras hy my weyden doet, Leydt my aen waterbeken, Mynr siel huer kracht, Door syne maght, Heeft hy weder ghegheuen, End leydt my stil. Om syns naems will, Ouer d’oprechte weghen, Als waert schoon dat ick moeste gaen In’t dal des doodschen schaduw, So kondɇ ick niet vreesen daeraen, Want du my bystaest stadigh, Dyn roedɇ end staf, Daermit du strafst, Hebben my troost gheboden, End mynen disch Vercierstu frisch In mynr vyanden ooghen. Du salfst myn hoofd mit oly schoon, Welck du seer klaer doest blincken, End mynen beker tot den soom Du wilst daertoe vol schincken. Dese goedheyt In eewigheyt Sal my huer ghselschap gunnen, So dat ick sal, Sonder afual, In t’huyß des Heeren wonen, 