 ICk heb den Godt der min, uyt mijn gedacht gestelt, En geef den bras van 't vryen, Altijt was hert en sin, met soete min gequelt, 'Ken kost het niet meer lijen, Dus heb ick hem verjaeght; Kies Bachus in syn stee, Die my veel meer behaecht: En oock Sellenus mee, En oock Sellenns me. Het edel Bachi nat, dat is soo aengenaem En lieffelijck om drincken Maer dat ick had een vat, gantz van dien soeten traen Ick sou u eens beschincken Want al syn kracht baert vreuchr, De min niet dan verdriet. Dies drinckt soo veel ghy meucht, Maer komt aen 't vryen niet, Maer komt aen 't vryen niet. In plaets ick plagh te staen, te Wachten aen de deur, Van myne ziels beminde Soo ist dat ick nu gaen daer droef heyt noch getreur, Noch suchten is te vinden, Daar men niet anders denckt Als drinckt u vol, en zat. Sellenus ons daer schenckt Oock van sijn edel nat, Oock van sijn edel nat. Een pijp Toeback twedry, en mach niet zijn versmaet, Om uyt de borst te smooren, Komt imant van gevry, ick hem al segghen lact, En wil daer naer niet hooren: Maer ick drinck mijnen lust Van Bachi coelen wyn Soo lanck tot 't hertjen rust Want anders niet mach sijn, Want anders niet mach sijn. Maer gaen ick dan naer huys, de straet is my te smal 'Ken kan my niet oprechten, Al ben ick noch soo buys, ick my wel wachten sal Van kyven, en van vechten, Want my geen rusi dindt 't Hert is vol sanck en klanck En al die Bachi mindt Ist den gemeynen ganck, Ist den gemeynen ganck. Wech, wech venus kint, Ick segh u nu adieu En wil u gaen verlaten Al heb ick u gedindt, nochtans ben ick u ben 'k Heb reen om u te haten, Want hert en ziel verteert, Die u sijn onderdaen, Hy vryt al die begeert Ick hebt genoegh gedaen, Ick hebt genoegh gedaen. 