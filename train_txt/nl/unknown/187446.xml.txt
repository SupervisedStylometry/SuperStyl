 Zing, Christen! zing op blijden toon! - messia is, van 's Vaders throon, Op aerde neêrgekomen: Hij, die den dood des Zondaers haet, Hij heeft den last van al ons kwaed, Met vreugd, op zich genomen. - Hoe groot is Uw goedgunstigheid, ô God! ons was de vloek bereid, Wij lagen hulp'loos neder. - Maer nu, - zwicht, vrees voor 't sterven, zwicht! - Daer daelt een strael van 't zaligst licht, En geeft ons 't leven weder. - Wees vrolijk! - Onze God en Heer Zag, in genade, op 't menschdom neêr, In zonden diep gezonken: En Hij, de God der Liefde, Hij, Hij heeft, uit enkel medelijê, Ons Zijnen Zoon geschonken. - Wees vrolijk, Christen! - 't Leed verdwijnt! - Nu onze God in 't vleesch verschijnt, Nu voegt geen angstig vrezen. - Hij toont ons 's Vaders liefd'rijk hart, Hij heelt de felste boezemsmart, Wil onze Broeder wezen. - Hadt ons de Midd'laer niet bezocht, Niet, door Zijn komst in 't vleesch, gekocht, Wij, slaven van de zonden, Afzwervers van het deugden-pad, Wij hadden nooit de Vrede-stad, Den weg des Heils, gevonden. Maer nu is 't duistere opgeklaerd; De mensch leeft niet alleen voor de aerd', Neen; hij zal eeuwig leven. - 't Is uit met 's Satans heerschappij; 't Geloof in jesus maekt ons vrij: Geen sterven doet ons beven. - De zuiv're Godsdienst, lang bespot, Is, luist'rijk, met den Zoon van God, Op aerde neêrgestegen. Straks predikt Goëls eigen mond De leer van 't zalig Vreêverbond, Genade, Heil en Zegen. Het nu ontsloten Testament Maekt ieder 's Hoogsten wil bekend, Kan oog en hart verlichten; Het leert den sterfling: God regeert! - Beef Zondaer! zo ge u niet bekeerd, Wen jesus eens zal richten. Rampzalig hij, die naer dit Woord, Niet dankbaer, heilbegerig hoort; Die wel dien troost wil derven! - Hij, die dit Heillicht wederstreeft, Hardnekkig in zijn zonden leeft, Zal eeuwig, eeuwig sterven. - Maer zalig, driemael zalig, weêr 't Geloof aen de Euangelie-leer: 't Betrachten van die plichten, Die wij, naer 't heilig, wijs Gebod, Tot 's naestens heil, tot eer van God, Met 's Geestes hulp, verrichten. ô jesus, waren we U gelijk! - Gij waert bij God, en Godlijk rijk, Onëindig hoog verheven; En daeldet van den throon der Eer, In armoede, op deze aerde neêr, Om ons Uw' schat te geven! - En, kwaemt Ge, ô 's Vaders eigen Zoon! ô Vorst der Eng'len! van Uw' throon, Als Broeder, in ons midden: Hoe ligt moet onze moeite en pijn Ons dan voor onze Broeders zijn, Die U, met ons, aenbidden. ô jesus christus! maek ons nu Eén Lichaem en een Geest met U: Werd Gij in ons geboren! - Wij, onbekwaem tot eenig goed, Zo Ge ons niet reinigt door Uw bloed, Wij gaen gewis verloren! - Ontfermer, - Midd'laer, liefd'rijk God! - Leer ons, vertrouwend, weg en lot, In Uwe hand bevelen: Doe, door dit treurdal heengeleid, Ons eenmael in Uw' heerlijkheid, Bij Uwen Vader, deelen! - 