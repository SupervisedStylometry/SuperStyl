 O Feestelijcken dach Gegroet so moet ghy wesen Sonder geclach Tot alder tijt geeert Weerdich gepresen Al door den heer verresen Gecelebreert En zijn gefestiveert Getriumpheert Heeft Godt seer vayliant Over de helsche natie Nu sidt met grote statie Seer triumphant Aen s’vaders rechterhant. Aensiet hoe dray Dees werelts lieflijck wesen Lustich en fray Betuycht, en ons beduyt Alle gaven mits desen Met haren Heer verresen Doet spruyten uyt Dees Lenten tijt virtuyt Lover en cruyt Bewijst jolijt en vruecht Om dat den Heere der Heeren Men siet nu triumpheeren T’wort al veriuecht Met blijschap en gheneucht. Dat groene wout Die Zee met haren baren Die lichten menichvout Des hemels hier op let Gods lof verclaeren Die gaet ten hemel varen Als hy die wet Der hellen heeft verplet T’lam sonder smet Een offerhande puer Heeftover al regnatie Des looft met iubilatie Alle creatuer Haer schepper tot alder uer. 