 AL versaemtmen hier blydelijck By een uyt jonste reen Minlijck, vreedsaem, niet strydelijck Maer Christelijck certeen, Ten mach niet blyven langhen termijn Want al 't vergaren tijdelijck Moet eens ghescheyden syn. Maer voor al syn ghepresen, moet, Godt van syn goetheydt al Die hy ons heeft bewesen // vroet, Hier in dit Aertsche dal, Daer nae bedancken wy goedertier, Die oorsaeck is van desen soet Dat wy zijn comen hier. Het gheselschap expeerdich // siet, Wil ick oock dancken vry Dat hem alsoo me weerdich // biet, Tot elck een wie het sy, Heb ick door woorden ofte ghepraet, Ymandt misseyt lichtveerdich, yet, En neemt het niet int quaet. Met een goede consciency // van, Malcanderen laet ons net Scheyden ende in absency // dan Ghedencken int ghebedt, Oorlof hier mede Vrienden eerbaer Waer ick met reverency // can, Wil ick zijn u Dienaer. 