 Kom vrouwtjes! zing eens vrolijk op, Het treuren baat toch niet, Kan ook het zeil niet meer in top, Daar om toch geen verdriet, Want hoor, staat ons het hoofd niet wel, Dan gaat ook het werk niet goed, En het grilziek lot speelt toch zijn spel, Van voor- of tegenspoed. Dus nu, neen nu niet meer getreurd, Om de uitgestane ramp, Maar het hoofd weer moedig opgebeurd, Na de afgestreden kamp, Want hoor mij en geloof het vrij, De deugd verjongt het bloed, En het lichste gaat men aan haar zij Door voor- of tegenspoed. Al treurde ge ook nog jaren lang, Wat hielp het, zie geen zier, En het blosje van uw lieve wang, Werd wit zoo als papier, Maar lustig, handen uit den mouw, Dit maakt het kwaad ligt goed, En vlijtig zijn geeft geen berouw, In voor- of tegenspoed. Ras lacht er weer een blijder stond, Ons in de toekomst aan, Waar door de nu geplooide mond, Weer lagchende zal staan, Want in den blaauwen hemelboog, Daar woont de bron van het goed, Daar waakt en zorgt alziend oog, In voor- of tegenspoed. 