 MEt versuchten moet ick claghen V alderliefste mijnen noot Want niemant tot gheenen daghen Mach blussen mijn lijden groot Dan ghy cont my beweghen Als ghy my jonste boodt Wt liefde minioot. Want mijn leven ende sterven Alderliefste hangt aen dy, Dus laet my troost verwerven Van v minlijck aenschijn bly, Of ick moet gantsch bederven Van swaer melancoly Ist dat ghy my valt party. Sonder v O Bloem der Bloemen En can ick niet vrolijck zijn, Hoe soude ick die doot ontcomen Waert dat ghy vielt teghen mijn, Waer dat ghy t'mijner vromen Alleen hebt Medecijn Teghen alle druck en pijn. Princesse weest doch ghenadich Die om v shartsen bloedt Verteeren gaet ghestadich, T'welck alleen v liefde doet, Met troost maeckt hem versadich In't lijden met der spoet, Ick blijf v dienaer goet. 