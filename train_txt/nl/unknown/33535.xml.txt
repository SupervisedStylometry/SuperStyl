 Als de Heere Iesus was eens geseten So quamen zyn discipelen heimelick daer Op den berch van Oliueten, Daer onder wees haer Iesus claer Hoe danich des werelts eynde waer, Door veel heymelycke secreten. Hy begint van Ierusalem en vanden tempel En van der Ioodtschen offer al Hier by gheeft hy ons exempel Als d’een steen, op d’ander niet bliuen sal En al die vyanden met eenen wal Ierusalem hebben bewenpelt Als ghy dit al ziet awn Ierusalem geschieden Soo muecht ghy seecker weten wis Dat zeer haest na dese tijden Haer eynde voor die duere is, Soo zal oock des werelt verderffenis Haest comen aen alle zyden En al dat den Heer Iesus dit haer seyden So gaf hy haer een sterck vermaen En laet v toch niet verleyden, Daer sullen veel valsche Propheten op staen Maer wilt ghy daer niet toe wt gaen En wilt van die waerheyt niet scheyden Oock sult gy oorloch, en sulc gerucht hooren Maer en verslaet v niet al te zeer Want ziet ick segget v te vooren Het eynde en is dan niet veer, Maer ghy sult hooren noch veel meer Myn zeer beminde vercooren Het een volc zal dan opstaen tegen d’ander Door groote bitterheyt, haet, en nijdt Oock die rijcken teghens malcander Soomen dagelycks dit al siet Aertbeuinge daer is geschiet V boden volghen deen den ander Christus gaet aldaer noch vorder spreeken Eer dat het einde des werelts is, Salmen d’Euangelie eerst preecken Ouer al tot eender ghetuychenis Hier zyn alle valsche leeraers mis Die dus lange haer hebben versteecken Als wy nu sien gheschieden dese plaghen Ghelyck wy die veele hebben ghesien, Ghedenckt dit zyn die laeste daghen Ick wil al tot die berghen vlien Laet dit niet des winters, noch savonts schien Wreede vroukens die kinderen draghen Men siet wel aen desen boom zyn vruchten Want daer is oproer door al het lant Dus is het zeer te duchten, Dat het eynde is al voor die hant Die liefde is weynich by ymant Wie en zoude te recht niet suchten Noch eens doet ons den heere daer verclaren Op dat wy niet sullen worden verleyt Veel valscheyt sal haer openbaren, Deen hier, en dander daer Christus seyt Maer die volstandich blyft by die outheyt Die sal eewich, en salich wel vaeren. Terstont seyt Christus, nae desen ellenden Sal die Sonne laten haeren schijn, Die sterren tot al des Hemels enden Sullen neder vallen op dat termijn Die mane zal oock verduystert sijn Och waer sullen wy ons dan wenden. Alle menschen sullen dan weenen ende schromen Daer salmen dan zien int openbaer Des menschen Soon zyn teecken comen Het cruyce zeer blinckende ende claer Den goeden tot een triumph voorwaer Maer den bosen tot haerder verdomen Dan zal den Heer oock comen inde wolcken Met al zyn Engelen in heerlyckheyt, En voor hem sullen alle volcken Vergaderen al in eenicheyt, Denckt hoe dat daer zal worden gheschreyt Vanden bosen ende alsulcken Den Heer sal zyn Engelen dan senden Dese zyllen al met trompetten slaen Tot al der werelts eynden En roepen ghy dooden wilt opstaen En coemt om v oordeel te ontfaen Denckt dickwils om desen ellenden Den tijt en wil Godt niemant openbaren Maer wil dat wy sullen zijn bereyt Die Enghelen sullen vergaeren, Die daer sullen comen ter salicheyt En door al die werelt syn verbreyt Dese sullen by Christus op vaeren. Als die menschen sullen eeten, drincken, en houwen Ghelyck het was in die daghen Noo En zullen bruyloften, en trouwen Voort oordeel zult oock wesen zoo Sy sullen wesen blij, en vrop Dan sal haer dese tijt benouwen. Soo waer datter dan twee sullen wesen Op een bed, acker, ofte muelen ziet Soo sal den eenen alsoo wy lesen, Worden op ghenomen, en den ander niet Het welcke om zijn duecht alsoo gheschiet Wie en soude het quaet niet vresen. Die dooden die in Christo salich slaepen Sullen dan eerst verrijsen want, En Gods Engelen sullen die schaepen Doen stellen aen Gods rechter hant, Maer die bocken tot haer eewich schant Sullen ter slinckers hant geraecken. Dan sal Christus die aen zijn rechter syde Aenspreecken zeer soet, en lieffelijck Coemt ghy ghebenedijden, En besit mijn Vaders rijck Dat v was bereyt al eeuwelyck Met my sult ghy daer verblijden. Ick had honger en ghy ginckt my spijsen Oock hebt ghy my drincken by gheleyt Ghy deedt my herberch wijsen, Mijn naecktheyt hebt ghy oock becleyt Ghy visiteerde my mijn sieckheyt V loon sult ghy niet verliesen Dan zal hy hem tot die bocken wenden Met straffe woorden, en gram manier Dese zal hy ter hellen senden, By die Duyuels int eewich vier O mensch denckt op dit groot dangier Och of hy ons voor schaepen kenden. Ick hadde honger, en ghy gaeft my geen eeten Gheen dranck dat ick oock hebben most Als ick gheuanghen was gheseten Soo en hebt ghy my niet verlost Ghy weugerde my cleeren ende cost Dus wort ghy int vier ghesmeten. Ic bid v broeders, en susters die noch leuen Laet ons dit wel ter herten gaen Laet ons nu suchten, ende beuen, Als Iob, en Iheronimus hebben gedaen En wilt ghy vroom int oordel staen Soo moet ghy den armen nv geuen. 