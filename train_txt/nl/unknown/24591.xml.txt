 HEt fel en hemels douwe op een ionck maegdeken daer een was gene merre vrouwe dat dede haer cleyne kynt dat van haer was ontfangen doer dat oetmodige woert Adam een laet v nyet verlangen v gebet dat is verhoert Die maget was swaer myt kynde gene swaerheit en was daer mede Iosep die dat versynde hy een hadde des genen vrede Hy wolde maria laeten hy een was die vader nyet Ende gaen wanderen synre straeten een hem meer schanden gescheiden Myt alsoe sueter taelen dat hem die engel toe sprack Och iosep en wilt nyet sorgen kyert weder salich man ende blyuet beide toe gader tys bauen natueren cracht onser god die hemelsche vader heeft in marien gewracht Hier na soe is gecomen een keiserlic gebot dat nyemant wt genomen wt genomen hie solde comen sondenr spoet Daer hye hen weer gebaren ende brengen syn Ter buyt al by des keysers toerne die dat alle syn lant geboet Een husken dat sie vonden dat was seer dunne gedacket Daer sie ter seluer stonden die maget moder waert Daer waert die maget moder sie gebaerde een kyndekyn des menschen vader ende broeder hoe mochte hi ons naere syn Doet kyndekyn was gebaren doe wiendet alter stont O maget wtuercoren styllet uwen soene ionc Ende voeden moderlike hie heeft den honger groet al is die vader rycke dat kyndeken is van hauen bloet Sye namt in haren armen sie custen hem voer syne mont Noch meer dan dusent werue in alsoe corter stont Daer omme is hy gebaren die lieueste here myn dat hie ons solde verloesen gelauet soe moet hy syn 