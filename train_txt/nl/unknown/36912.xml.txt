 ICk ben bevanghen, Niet door schoon wangen, Maer door Clorindis bevallighen mondt, Niet door schoon' leden, Maer door schoon' reden, Ben ick langhs d'oor in myn herte gewondt. Dat ander' achten, Dat ander' trachten Naer broose schoonheyt die haest moet vergaen, 'k Stel myn vermaken In beter' saken, In de Deught en het verstant dat blyft staen. Die soet kan spreken, Heeft minne-treken, Daer-men het hert van syn' Liefste med' windt, Want soete woorden Zyn syde koorden, Daer men twee herten te-samen med' bindt. Waren 't schoon' leden, Oft wel schoon' reden Waer-door Abiga√Øl David verwon? Met schoon te spreken, Met soete treken Maeckt sy den Koninck tot haren Minion. Wie Heeft met reden Schoonheydt aen-beden, Die als een Roosken verslenscht en vergaet, Maer soete reden, Deughden en zeden, Dat zyn al dingen van hoogeren staet. Ick ben te vreden. Met soete reden, Dat ander' trouwen een schoone Baesin, Schoonheydt der menschen, Roosen verslenschen, Daer-om is 't dat ick 't verstandt meer bemin. 