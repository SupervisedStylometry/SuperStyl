 Och, here god, wie zere mer erlenghet tso eynre liever stat, ich weys wel waer! Der merker hoete mer zo zere drenghet, das ich niet en mach noch oech en dar tso mire liever vrouwen, der ich was ye wel holt. Och, heren god, zal ich ze nemmer scouwen? Ich kuer sieh voer alre grieken golt. Miin paradijs, miin spelende lichte zonne ist die lieve, daer al miin zalde an steyt. Ich wensche yr bas, dan ich mer zelven gonne: das reden ich an engher haarde leyt. In kuer nich voer die reyne gesmide onde golt zo roet. Of ich das nicht in gansen truwen meyne, so bliven ich vuer iren vuesen doet. Nach yr zo spielt das hertz in minen live recht als ein cleyne wiltz vogheliin, das in der luchte ziin vreude drivet. Zus veert miin ghemuete nach ir hijn, ghedancke, hertz en zinne, wan ich die guete anzie. Och venijs, vrou, edel coninghinne, helf, das mer noch heyl van yr ghescie. 