 WEl salich is bedeghen, So wie den Heere vreest, End wandelt in syn weghen Rechtsinnigh, in den gheest. Die aerbeyd dyner handen Sal dy wel konnen voen, End salt in allen standen, Spoedigh syn in dyn doen. Dyn wyf sal vruchtbaer wesen, Als wynstocken vruchtbaer, Die dynen huysɇ aenkleuen, So sullen oock voorwaer Dyne kinders beklyuen, In groot ghetal ghesond, Als planten van olyuen, Ouer dyn tafel rond. So sal bespoedight wesen, Die daer vreest den Heer mild, Wt Sion God ghepresen Dy saligh maken wilt. Du salt alle dyn leuen T’voorspoed Ierusalem Sien, end God daer beneuen. Prysen mit hertɇ, end stem. End salt wt dynen sade, Dobbel gheslachte sien, In Israel ghenade, End vrede bouen dien. Dy sy lof Heer ghepresen, Van nv in eewigheyt. Gheef dat wy moghen wesen, Tot dynen dienst bereyd. 