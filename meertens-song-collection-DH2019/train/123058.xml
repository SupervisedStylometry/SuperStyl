<?xml version='1.0' encoding='utf-8' standalone='yes'?>
<song>
  <meta>
    <id>123058</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="verhalend lied" translation="narrative song">verhalend lied</tag>
    </tags>
    <melody>Het kwamen drie ruiters gelopen</melody>
    <categories>
      <category translation="narratives">verhalen</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het quamen drie ruters ghelopen</l>
        <l id="s1:l2">So verre in Duutsche lant,</l>
        <l id="s1:l3">Met netten ende met knopen,</l>
        <l id="s1:l4">Het waren die beste die men vant.</l>
      </lg>
      <lg id="s2" type="stanza">
        <l id="s2:l1">Si quamen voor eender waerdinne huus,</l>
        <l id="s2:l2">Al daer men tapte den wijn:</l>
        <l id="s2:l3">‘Waerdinne! wi dronken so geirne;</l>
        <l id="s2:l4">Wy en hebben gheen gheldekijn.’</l>
      </lg>
      <lg id="s3" type="stanza">
        <l id="s3:l1">- ‘Waer op soude ic u borghen?</l>
        <l id="s3:l2">Ghi coemt uut vremden lant,</l>
        <l id="s3:l3">U clederkens die sijn dinne,</l>
        <l id="s3:l4">Ghi en hebbet ghelt noch pand.’</l>
      </lg>
      <lg id="s4" type="stanza">
        <l id="s4:l1">Doen sprac dat joncwijf van den huus:</l>
        <l id="s4:l2">‘Nu tappet den ruters den wijn!</l>
        <l id="s4:l3">Al dat si verteren</l>
        <l id="s4:l4">Daer sal ic u borghe voor sijn.’</l>
      </lg>
      <lg id="s5" type="stanza">
        <l id="s5:l1">Doen sprac die vrouwe van den huus:</l>
        <l id="s5:l2">‘En spreket niet so bout!</l>
        <l id="s5:l3">Si souden u helpen verteren</l>
        <l id="s5:l4">U silver ende ooc u gout.’</l>
      </lg>
      <lg id="s6" type="stanza">
        <l id="s6:l1">Doen sprac dat joncwijf van den huus:</l>
        <l id="s6:l2">‘Ic woude die joncste ruter ware mijn,</l>
        <l id="s6:l3">Ende icker mede soude gaen wandelen</l>
        <l id="s6:l4">Tot Straesborch al op den Rijn.’</l>
      </lg>
      <lg id="s7" type="stanza">
        <l id="s7:l1">Die jonckste ruter tooch uut sijn net,</l>
        <l id="s7:l2">Ende worpt inder maghet schoot.</l>
        <l id="s7:l3">Daer stont die edel ruter</l>
        <l id="s7:l4">In een wambeis van goude root.</l>
      </lg>
    </lg>
  </text>
</song>
