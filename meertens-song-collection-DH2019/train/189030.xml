<?xml version='1.0' encoding='utf-8' standalone='yes'?>
<song>
  <meta>
    <id>189030</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 128 Datheen</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ick bid elck een wilt hooren,</l>
        <l id="s1:l2">En doet na Petri raet,</l>
        <l id="s1:l3">Bedwinght u tonghe al voren</l>
        <l id="s1:l4">En segt van niemant quaet,</l>
        <l id="s1:l5">Alst woort is uyt den monde,</l>
        <l id="s1:l6">Verstaet hier af den sin,</l>
        <l id="s1:l7">Het loopt seer haest int ronde,</l>
        <l id="s1:l8">Ten keert niet weder in.</l>
      </lg>
      <lg id="s2" type="stanza">
        <l id="s2:l1">Och wilt ghy niet verhalen,</l>
        <l id="s2:l2">Wat goets van uwen vrient,</l>
        <l id="s2:l3">Swicht liever heel te male,</l>
        <l id="s2:l4">Want t'quaet nergens toe dient,</l>
        <l id="s2:l5">Hebdy oorsaeck al voren,</l>
        <l id="s2:l6">Spreeckt hem tusschen u tween,</l>
        <l id="s2:l7">Misschien sal hy u hooren,</l>
        <l id="s2:l8">En sult met vriendtschap scheen.</l>
      </lg>
      <lg id="s3" type="stanza">
        <l id="s3:l1">Oorblasers int verseeren,</l>
        <l id="s3:l2">En saem roovers seer fel,</l>
        <l id="s3:l3">En mochten niet verkeeren,</l>
        <l id="s3:l4">Onder t'volck Israel,</l>
        <l id="s3:l5">Mostmense dan uytrooden,</l>
        <l id="s3:l6">Hoe macht dan nu bestaen,</l>
        <l id="s3:l7">Daert weder is verboden,</l>
        <l id="s3:l8">Hoe sal dan dit vergaen.</l>
      </lg>
      <lg id="s4" type="stanza">
        <l id="s4:l1">Soudt ghy achterclap segghen,</l>
        <l id="s4:l2">Van uwen broeder net,</l>
        <l id="s4:l3">En hem t'oordeel oplegghen,</l>
        <l id="s4:l4">Ghy achterclapt de wet,</l>
        <l id="s4:l5">Dus soudt ghy rechter wesen,</l>
        <l id="s4:l6">Maer gheen doender van dien,</l>
        <l id="s4:l7">Den wet ghever ghepresen,</l>
        <l id="s4:l8">Salt so niet laten lien.</l>
      </lg>
      <lg id="s5" type="stanza">
        <l id="s5:l1">Onschult condt ghy niet tooghen,</l>
        <l id="s5:l2">Menschen tot gheender tijt,</l>
        <l id="s5:l3">Die hem tot oordeel poghen,</l>
        <l id="s5:l4">En daer besmet in zijt,</l>
        <l id="s5:l5">Hier mee condt ghy verdommen,</l>
        <l id="s5:l6">V selven, siet wel toe,</l>
        <l id="s5:l7">Als Christus nu sal commen,</l>
        <l id="s5:l8">Hoe wert ghy dan te moe.</l>
      </lg>
      <lg id="s6" type="stanza">
        <l id="s6:l1">Een blameerder is schadich,</l>
        <l id="s6:l2">Is dit niet een groot leet,</l>
        <l id="s6:l3">End sijn doen is verradich,</l>
        <l id="s6:l4">Wat hy heymelijck weet,</l>
        <l id="s6:l5">Dat sijn lelijcke zeden,</l>
        <l id="s6:l6">Ende van God verboon,</l>
        <l id="s6:l7">Laet ander eens met vreden,</l>
        <l id="s6:l8">Aensiet u selfs persoon,</l>
      </lg>
      <lg id="s7" type="stanza">
        <l id="s7:l1">Recht machmen God wel claghen,</l>
        <l id="s7:l2">Dat men so menichfout,</l>
        <l id="s7:l3">Godes woort hooren ghewaghen,</l>
        <l id="s7:l4">En so weynich af houdt,</l>
        <l id="s7:l5">V goet condt ghy wel weghen,</l>
        <l id="s7:l6">Doet also met u woort,</l>
        <l id="s7:l7">Spreeckt dan daert is gheleghen,</l>
        <l id="s7:l8">Met waerheyt soot behoort.</l>
      </lg>
      <lg id="s8" type="stanza">
        <l id="s8:l1">Tis verlooren ghesonghen,</l>
        <l id="s8:l2">En van Gods woort ghewaecht,</l>
        <l id="s8:l3">Bedwingtmen niet sijn tonghe,</l>
        <l id="s8:l4">Dien dienst God niet behaecht,</l>
        <l id="s8:l5">Haecktmen oock niet na vrede,</l>
        <l id="s8:l6">En heylicheyt t'allen tijen,</l>
        <l id="s8:l7">God in sijn heerlijckheden,</l>
        <l id="s8:l8">Machmen nemmermeer sien.</l>
      </lg>
      <lg id="s9" type="stanza">
        <l id="s9:l1">Constmen eenichsins keeren,</l>
        <l id="s9:l2">Int beste soot behoort,</l>
        <l id="s9:l3">Als men yemant hoort blameren,</l>
        <l id="s9:l4">Maer men loopt voort en voort</l>
        <l id="s9:l5">Dat int hert is gheleghen,</l>
        <l id="s9:l6">Dat is voor een besluyt,</l>
        <l id="s9:l7">Wiet mede gaet oft teghen,</l>
        <l id="s9:l8">Spreeckt men te monde uyt.</l>
      </lg>
      <lg id="s10" type="stanza">
        <l id="s10:l1">Claechlijck ist int aenschouwen,</l>
        <l id="s10:l2">Datmen so sijnen tijt,</l>
        <l id="s10:l3">Tzy mannen ofte vrouwen,</l>
        <l id="s10:l4">In achterclap verslijt,</l>
        <l id="s10:l5">Ende als wy moeten scheyden,</l>
        <l id="s10:l6">Onversiens van hier vlien,</l>
        <l id="s10:l7">Dan ist mocht ick noch beyden,</l>
        <l id="s10:l8">Ick sou beter toesien.</l>
      </lg>
      <lg id="s11" type="stanza">
        <l id="s11:l1">Een oorlof nu ghehuldich,</l>
        <l id="s11:l2">Niemant en treckts hem aen,</l>
        <l id="s11:l3">Dan die hem hier vint schuldich</l>
        <l id="s11:l4">Wachte hem wel voortaen,</l>
        <l id="s11:l5">Al segtmen int ghemeene,</l>
        <l id="s11:l6">Die wetmen houden sal,</l>
        <l id="s11:l7">Misdoetmen dan int eene,</l>
        <l id="s11:l8">So heeft men schult in al.</l>
      </lg>
    </lg>
  </text>
</song>
