<?xml version='1.0' encoding='utf-8' standalone='yes'?>
<song>
  <meta>
    <id>191758</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody/>
  <author>J. Sent</author></meta>
  <text>
    <lg type="song">
      <lg id="s1" type="stanza">
        <l id="s1:l1">WIe is die sal woonen eenpaer,</l>
        <l id="s1:l2">In u lieflijcke tenten Heere?</l>
        <l id="s1:l3">Wie sal doch verkeeren hier naer,</l>
        <l id="s1:l4">Door u goetheyt sonder ghevaer</l>
        <l id="s1:l5">Op uwen heyligen berch met eere.</l>
      </lg>
      <lg id="s2" type="stanza">
        <l id="s2:l1">Het sal wesen die mensch eerbaer:</l>
        <l id="s2:l2">Die steedts wel doet in alle dinghen</l>
        <l id="s2:l3">Ende reche handelt int openbaer,</l>
        <l id="s2:l4">Wiens mondt dat oprecht is ende waer</l>
        <l id="s2:l5">Ghestadelijcken sal voortbringen.</l>
      </lg>
      <lg id="s3" type="stanza">
        <l id="s3:l1">Die gheen achterclap spreeckt onvroet</l>
        <l id="s3:l2">Tot zijnes naesten smaet en schande,</l>
        <l id="s3:l3">Die tegen hem oock niet mis doet,</l>
        <l id="s3:l4">Noch mis handelt, maer hem behoet</l>
        <l id="s3:l5">Voor oneeren menigherhande.</l>
      </lg>
      <lg id="s4" type="stanza">
        <l id="s4:l1">Die oock den Godtloosen veracht</l>
        <l id="s4:l2">Ende daer toe eert tot allen stonden,</l>
        <l id="s4:l3">Hem die den Heer vreest met aendacht:</l>
        <l id="s4:l4">Die zijn beloften heeft volbracht,</l>
        <l id="s4:l5">Al waert oock zijn schade bevonden.</l>
      </lg>
      <lg id="s5" type="stanza">
        <l id="s5:l1">Die tot woecker niet gheeft zijn gelt</l>
        <l id="s5:l2">Ende geen gaven oyt heeft ghepresen,</l>
        <l id="s5:l3">Om trecht des vromen met ghewelt,</l>
        <l id="s5:l4">Te breecken, die so is ghestelt,</l>
        <l id="s5:l5">Sal voowaer ghelucksalich wesen.</l>
      </lg>
    </lg>
  </text>
</song>
