<?xml version='1.0' encoding='utf-8' standalone='yes'?>
<song>
  <meta>
    <id>162902</id>
    <date>
      <year-start>1612</year-start>
      <year-end>1612</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Psalm 068 Datheen</melody>
  <author>J. Jacobsz. Harlingen</author></meta>
  <text>
    <lg type="song">
      <lg id="s1" type="stanza">
        <l id="s1:l1">FRAecht des boosdoenders wille quaet,</l>
        <l id="s1:l2">Waer sy menich door valschen raet,</l>
        <l id="s1:l3">Van Gods volck heeft doen scheuren,</l>
        <l id="s1:l4">Doenmen seven en vijftich schreef,</l>
        <l id="s1:l5">Die secte doen haer name bleef,</l>
        <l id="s1:l6">Des Stadts daerment sach beuren,</l>
        <l id="s1:l7">Voort in sessensestichste jaer,</l>
        <l id="s1:l8">Wertmen int selve steetgen waer,</l>
        <l id="s1:l9">Veel die uyt Vlaenderen quaemen</l>
        <l id="s1:l10">Die met lasteren en leugens boos,</l>
        <l id="s1:l11">Seckten maeckten periculoos,</l>
        <l id="s1:l12">Hielt van haer selfs haer namen.</l>
      </lg>
      <lg id="s2" type="stanza">
        <l id="s2:l1">NEerstich haet twist wert weer verbreyt,</l>
        <l id="s2:l2">Achterclap opgheblasentheyt,</l>
        <l id="s2:l3">Iuyst al ter selver oorden,</l>
        <l id="s2:l4">By twintich jaer na dit gheclach,</l>
        <l id="s2:l5">Wy waerschouden den derden slach,</l>
        <l id="s2:l6">Maer sy ons niet verhoorden,</l>
        <l id="s2:l7">Sy riepen dat heeft nu gheen noot,</l>
        <l id="s2:l8">Die 't tweemael deden zijn meest doot,</l>
        <l id="s2:l9">Och t'bleeck die gheest noch leefde,</l>
        <l id="s2:l10">Twee elck met vijftich onverveert,</l>
        <l id="s2:l11">Heeft t'vyer vanden Hemel verteert,</l>
        <l id="s2:l12">Maer siet die derde beefde.</l>
      </lg>
      <lg id="s3" type="stanza">
        <l id="s3:l1">QVEstien quaet seer menichfult,</l>
        <l id="s3:l2">Quellinghen veel totter onschult,</l>
        <l id="s3:l3">Ginck men aen doen den vroomen,</l>
        <l id="s3:l4">Van draghen was al haer gheveert,</l>
        <l id="s3:l5">Teghen dat ons die Schriftuer leert,</l>
        <l id="s3:l6">Voor deucht ginghen syt romen,</l>
        <l id="s3:l7">Alst achtentachtichst jaer nu naeckt,</l>
        <l id="s3:l8">Hier wast gheseyt, ginder missaeckt,</l>
        <l id="s3:l9">Men mochtse niet bestieren,</l>
        <l id="s3:l10">Die seckt is weder uyt ghevaecht,</l>
        <l id="s3:l11">Nu heeftse boocht dan heeftse claecht,</l>
        <l id="s3:l12">Mislijck ginghense tieren.</l>
      </lg>
      <lg id="s4" type="stanza">
        <l id="s4:l1">RAet, daet, ja wat elck vermocht,</l>
        <l id="s4:l2">Heeftmen in Schrifts mate ghesocht,</l>
        <l id="s4:l3">Het goet en quaet te scheyden,</l>
        <l id="s4:l4">Men dede elk neerstich vermaen,</l>
        <l id="s4:l5">Hoe 't licht op den candlaer moest staen,</l>
        <l id="s4:l6">Waer toe men hem bereyden,</l>
        <l id="s4:l7">Alst werck dus ging met ernst en vlijt,</l>
        <l id="s4:l8">Dit goet heeft den Satan benijt</l>
        <l id="s4:l9">Om sijn spil weer te spelen,</l>
        <l id="s4:l10">Sommighe maeckt hy onachtsaem,</l>
        <l id="s4:l11">Som resisteerdens sonder raem,</l>
        <l id="s4:l12">Ginck haer de liefde steelen.</l>
      </lg>
      <lg id="s5" type="stanza">
        <l id="s5:l1">SEeckerst ismen in rechter maet,</l>
        <l id="s5:l2">Niet te gherechtich niet te quaet,</l>
        <l id="s5:l3">Af noch toe Gods woort doende,</l>
        <l id="s5:l4">Ter rechter noch ter slincker hant</l>
        <l id="s5:l5">Te wijcken om eer noch om schant,</l>
        <l id="s5:l6">Maer recht tot deucht hem spoende,</l>
        <l id="s5:l7">Int goed werck die meeste te zijn,</l>
        <l id="s5:l8">Dit eyscht die Schrift tot elck termijn</l>
        <l id="s5:l9">Wesende arm van gheeste,</l>
        <l id="s5:l10">Gherechtich en barmhertich mee,</l>
        <l id="s5:l11">Liefde en vrees elck op sijn stee,</l>
        <l id="s5:l12">Viert so des Heeren feeste.</l>
      </lg>
      <lg id="s6" type="stanza">
        <l id="s6:l1">DES stadts of plaets gheleghentheyt</l>
        <l id="s6:l2">Int begin des liedts van gheseyt,</l>
        <l id="s6:l3">Ist niet daer van wy claghen,</l>
        <l id="s6:l4">Maer die wercken int generael,</l>
        <l id="s6:l5">Daer gheschiet wel drie of vier mael,</l>
        <l id="s6:l6">God noch sijn volck behaghen,</l>
        <l id="s6:l7">Want gheen plaets hoe heerlijck vermaert,</l>
        <l id="s6:l8">Heeft oyt yemant voor quaet bewaert,</l>
        <l id="s6:l9">Die stout of versaecht waren,</l>
        <l id="s6:l10">Gheen plaets hoe aborribbel quaet,</l>
        <l id="s6:l11">Deed oyt den God ghetrouwen schaet,</l>
        <l id="s6:l12">Hoort dat nu hier verclaren.</l>
      </lg>
      <lg id="s7" type="stanza">
        <l id="s7:l1">SAl yemant boven s'Hemels throon,</l>
        <l id="s7:l2">Yet connen noemen half so schoon,</l>
        <l id="s7:l3">Daer is Satan verdorven,</l>
        <l id="s7:l4">Int lusthof van God self gheplant,</l>
        <l id="s7:l5">Heeft Adam en Eva met schant,</l>
        <l id="s7:l6">D'eeuwighe daadt verworven,</l>
        <l id="s7:l7">Ierusalem wel suyverlijck</l>
        <l id="s7:l8">Van God boven t'gheheel aertrijck,</l>
        <l id="s7:l9">Vercoren uytghestreken,</l>
        <l id="s7:l10">Daer is t'volck gheworden rebel,</l>
        <l id="s7:l11">Den Heyligen in Israhel,</l>
        <l id="s7:l12">Zijn sy terug gheweken.</l>
      </lg>
      <lg id="s8" type="stanza">
        <l id="s8:l1">TAr contrari Adam ghestelt</l>
        <l id="s8:l2">Buyten t'lusthof int rouwe velt,</l>
        <l id="s8:l3">Deed' boete al sijn leven,</l>
        <l id="s8:l4">Lot bleef in Sodoma ghetrou,</l>
        <l id="s8:l5">t'Egypten menich man en vrou,</l>
        <l id="s8:l6">In Babel daerbeneven</l>
        <l id="s8:l7">Dus let God op elcx werck en daedt,</l>
        <l id="s8:l8">Met sijnen toorne en ghenaedt,</l>
        <l id="s8:l9">En niet op plaets of steden,</l>
        <l id="s8:l10">Door vrome comt heyl en gheluck,</l>
        <l id="s8:l11">Voor d'ongheloovighe haer druck</l>
        <l id="s8:l12">Eyschte Paulus ghebeden.</l>
      </lg>
      <lg id="s9" type="stanza">
        <l id="s9:l1">NEemt dit tot een exempel nu,</l>
        <l id="s9:l2">Hier ghelt gheen plaets hoe reyn of ru,</l>
        <l id="s9:l3">Hebt een goede conscienci,</l>
        <l id="s9:l4">. Vreest God u leven lanck nu voort,</l>
        <l id="s9:l5">Werckt deucht, ghelooft sijn heylich woort,</l>
        <l id="s9:l6">En dat met reverenci,</l>
        <l id="s9:l7">Danckt God voor sijnen disciplijn,</l>
        <l id="s9:l8">Nu ghewrocht als t'elcken termijn.</l>
        <l id="s9:l9">Aen sijn beminde kinder,</l>
        <l id="s9:l10">Besonder ter plaetse vermelt,</l>
        <l id="s9:l11">Elck bewijs hem te zijn een heldt,</l>
        <l id="s9:l12">Teghen des Sathans hinder.</l>
      </lg>
      <lg id="s10" type="stanza">
        <l id="s10:l1">Prince des vredes op der eerdt,</l>
        <l id="s10:l2">Ghecomen zijnde vyer en sweerdt,</l>
        <l id="s10:l3">Meer dan vrede te gheven,</l>
        <l id="s10:l4">Die mensche teghen sijnen vaer,</l>
        <l id="s10:l5">Het huysghesin teghen malcaer,</l>
        <l id="s10:l6">Twistich verweckt te leven,</l>
        <l id="s10:l7">Oock van noode te zijn gheseyt,</l>
        <l id="s10:l8">Erghernis ende seckten beydt,</l>
        <l id="s10:l9">Beproefde t'openbaren,</l>
        <l id="s10:l10">Iuwe ghemeynte, juwe vreed,</l>
        <l id="s10:l11">Hebt ghy ghegheven wilt ons meed</l>
        <l id="s10:l12">Daer in eeuwich bewaren.</l>
      </lg>
    </lg>
  </text>
</song>
