<?xml version='1.0' encoding='utf-8' standalone='yes'?>
<song>
  <meta>
    <id>18780</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Verlanghen, verlanghen du doeste mijnre jongher hartje pyne,</l>
        <l id="s1:l2">al om te weten, o vader, die wille dijn;</l>
        <l id="s1:l3">mijn herte is vervremt, vervremt soo veer van dy,</l>
        <l id="s1:l4">mijn rede der consciencie die knaghet dikwijl mij.</l>
        <l id="s1:l5">Ay laes, ay laes, ay lacij, vader mijn,</l>
        <l id="s1:l6">u claerheyt is boven gaende der sonne cristallijn.</l>
      </lg>
      <lg id="s2" type="stanza">
        <l id="s2:l1">Begheren, begheren, doet mij mijn cracht verteren,</l>
        <l id="s2:l2">al om, al om te weten, Jhesus, die liefste mijn;</l>
        <l id="s2:l3">sel ic sijn troest, sijn troest niet schier verwerven,</l>
        <l id="s2:l4">van rou soe moet, soe moet ic umer sterven.</l>
        <l id="s2:l5">Ay laes, ay laes, ay lacij, mijn hert dat screit,</l>
        <l id="s2:l6">och vader, wilt mij vertroesten, verdrijft mijns herten leit.</l>
      </lg>
      <lg id="s3" type="stanza">
        <l id="s3:l1">Duchten ende vresen, dat doet mijn hert versaghen;</l>
        <l id="s3:l2">och vader, wilt mi verlichten met uwen soeten aenschijn.</l>
        <l id="s3:l3">Och mocht, och mocht ic, o vader, u behaghen,</l>
        <l id="s3:l4">dat waer, dat waer, die wille mijn.</l>
        <l id="s3:l5">Ay laes, ay laes, ay lacij, vader mijn,</l>
        <l id="s3:l6">Cherubin ende Seraphin ghebruken u soete aenschijn.</l>
      </lg>
      <lg id="s4" type="stanza">
        <l id="s4:l1">Och vader ontsteect, ontsteect dat herte mijn:</l>
        <l id="s4:l2">ic begheer, o vader, die wille dijn.</l>
        <l id="s4:l3">Die natuer der sinnen die hinderen dicwijl my,</l>
        <l id="s4:l4">die toekeer der creatueren bevlecken die siele mijn.</l>
        <l id="s4:l5">Ay laes, ay laes, ay lacij, vader mijn,</l>
        <l id="s4:l6">een blic van uwen beelde verclaert die siele mijn.</l>
      </lg>
      <lg id="s5" type="stanza">
        <l id="s5:l1">Die werelt, die werelt wil ic of gaen;</l>
        <l id="s5:l2">och vader, wilt my helpen, in u cracht wil my om bevaen;</l>
        <l id="s5:l3">och licht der lichten, wilt myn liden doer schinen,</l>
        <l id="s5:l4">o heylighe geest, ontsteeckt dat herte mijn.</l>
        <l id="s5:l5">Ay laes, ay laes, ay lacij, vader mijn,</l>
        <l id="s5:l6">mocht ic u altijt loven, dat waer die wille mijn.</l>
      </lg>
      <lg id="s6" type="stanza">
        <l id="s6:l1">Die dit liedeken in een, in een heeft ghedicht,</l>
        <l id="s6:l2">een maecht begheert te wesen, te wesen seer ghesticht.</l>
        <l id="s6:l3">Een maghet behoert te wesen ootmoedich ende reyn;</l>
        <l id="s6:l4">och Ihesus, wilt haer helpen, haer crachten sijn so cleyn.</l>
        <l id="s6:l5">Ay laes, ay laes, ay lacij, vader mijn,</l>
        <l id="s6:l6">een voencjen uwer minnen ontstect in dat herte mijn.</l>
      </lg>
    </lg>
  </text>
</song>
