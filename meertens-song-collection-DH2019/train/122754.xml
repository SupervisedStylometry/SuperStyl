<?xml version='1.0' encoding='utf-8' standalone='yes'?>
<song>
  <meta>
    <id>122754</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="verhalend lied" translation="narrative song">verhalend lied</tag>
      <tag standard-name="klaaglied" translation="lamentation">klaaglied</tag>
    </tags>
    <melody>Uw liefde kwelt mij tot de dood</melody>
    <categories>
      <category translation="emotions">emoties</category>
      <category translation="narratives">verhalen</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Het was een nacht, een al soe soete nacht,</l>
        <l id="s1:l2">De vogelkens in het wilde songen;</l>
        <l id="s1:l3">Die fiere nachtegael hief op een liet</l>
        <l id="s1:l4">Met al soe wilder tonghen.</l>
      </lg>
      <lg id="s2" type="stanza">
        <l id="s2:l1">Dat verhoorden twee gheselkens fijn,</l>
        <l id="s2:l2">Twee gheselkens van aventuren.</l>
        <l id="s2:l3">Hi nam mi daer mijn maechdebloem,</l>
        <l id="s2:l4">Ic souder niet om trueren.</l>
      </lg>
      <lg id="s3" type="stanza">
        <l id="s3:l1">Hi nam, dat ic noch liever had,</l>
        <l id="s3:l2">Mijn vingerlijn root van gouden:</l>
        <l id="s3:l3">Brengt hi mi dat niet wederom</l>
        <l id="s3:l4">Het sal hem noch berouwen.’</l>
      </lg>
      <lg id="s4" type="stanza">
        <l id="s4:l1">Het sat een scipperken op sijn scip:</l>
        <l id="s4:l2">Hi hoorde dat vrouwelijn claghen.</l>
        <l id="s4:l3">‘Ghebrect u iet, oft broot oft wijn?</l>
        <l id="s4:l4">Dat sal ic u doen halen.’</l>
      </lg>
      <lg id="s5" type="stanza">
        <l id="s5:l1">- ‘Mi en ghebrect gheen broot oft wijn,</l>
        <l id="s5:l2">Noch gheenderhande dinghen;</l>
        <l id="s5:l3">Ic draech een kint, een al soe cleenen kint,</l>
        <l id="s5:l4">Ic en kan den vader niet vinden.’</l>
      </lg>
      <lg id="s6" type="stanza">
        <l id="s6:l1">- ‘Draecht ghi een kint, een alsoe cleenen kint;</l>
        <l id="s6:l2">Kunt ghi er den vader niet vinden?</l>
        <l id="s6:l3">Soe doet dat kindeken al sijn gerief,</l>
        <l id="s6:l4">Ghi sult den vader vinden.’</l>
      </lg>
      <lg id="s7" type="stanza">
        <l id="s7:l1">- ‘Ic wille gaen trecken dat groene wout in;</l>
        <l id="s7:l2">Die fiere nachtegael sal ic vraghen,</l>
        <l id="s7:l3">Waerom dat ghesceiden moeten sijn</l>
        <l id="s7:l4">Dat twee ghelievekens waren.’</l>
      </lg>
      <lg id="s8" type="stanza">
        <l id="s8:l1">- ‘Ghesceiden ben ic oec, mijn soete lief ende ic,</l>
        <l id="s8:l2">Het is haer daerna wel berouwen;</l>
        <l id="s8:l3">Wi souden al saen vergadert sijn</l>
        <l id="s8:l4">Wilden wi beiden trouwen?’</l>
      </lg>
      <lg id="s9" type="stanza">
        <l id="s9:l1">- ‘Goet ende getrou sal ic u sijn,</l>
        <l id="s9:l2">Een fier ghelaet sal ic u scincken;</l>
        <l id="s9:l3">Maer als ic sal ligghen in die armen dijn,</l>
        <l id="s9:l4">Op een ander sal ic dincken.’</l>
      </lg>
    </lg>
  </text>
</song>
