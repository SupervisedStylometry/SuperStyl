<?xml version='1.0' encoding='utf-8' standalone='yes'?>
<song>
  <meta>
    <id>148035</id>
    <date>
      <year-start>1806</year-start>
      <year-end>1806</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags>
      <tag standard-name="loflied" translation="praise song">loflied</tag>
      <tag standard-name="bespiegelend lied" translation="reflective song">bespiegelend lied</tag>
    </tags>
    <melody>Psalm 068 Datheen</melody>
    <categories>
      <category translation="religion">godsdienst</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Hoe blinkt uw majesteit alom</l>
        <l id="s1:l2">In 't onbegrensde heiligdom</l>
        <l id="s1:l3">Der schepping, eeuwig' Koning!</l>
        <l id="s1:l4">Straalt ons bij nacht de hemel aan,</l>
        <l id="s1:l5">Dan zien wij maan en sterren staan,</l>
        <l id="s1:l6">Als wachters voor uw wooning:</l>
        <l id="s1:l7">Verlicht de zon ons oog bij dag,</l>
        <l id="s1:l8">Zij leert ons, vrolijk met ontzag,</l>
        <l id="s1:l9">In haar uw licht aanschouwen;</l>
        <l id="s1:l10">Zij is de spiegel, die ons 't beeld</l>
        <l id="s1:l11">Van uwe volheid mededeelt,</l>
        <l id="s1:l12">En uitlokt tot vertrouwen.</l>
      </lg>
      <lg id="s2" type="stanza">
        <l id="s2:l1">Bij 's werelds aanvang sprak uw mond:</l>
        <l id="s2:l2">'Het licht zij daar!' en 't was terstond,</l>
        <l id="s2:l3">De duisternis werd luister:</l>
        <l id="s2:l4">Zoo zal eens 't heil ons toegezeid,</l>
        <l id="s2:l5">Op uw bevel, met majesteit</l>
        <l id="s2:l6">Verrijzen uit het duister.</l>
        <l id="s2:l7">Laat, Heer! uw licht zijn' zachten gloed</l>
        <l id="s2:l8">In ons verkleumd en stug gemoed,</l>
        <l id="s2:l9">Door levenswekking, toonen;</l>
        <l id="s2:l10">Dan zal ons hart, dat U verwacht,</l>
        <l id="s2:l11">In 't licht uws aanschijns, ook bij nacht,</l>
        <l id="s2:l12">Getroost en zeker woonen.</l>
      </lg>
      <lg id="s3" type="stanza">
        <l id="s3:l1">In mensch en dier, in bloem en kruid</l>
        <l id="s3:l2">Blinkt wijsheid en vermogen uit,</l>
        <l id="s3:l3">Uw liefde schept hun leven;</l>
        <l id="s3:l4">Aan 't schepsel reikt Gij voedsel toe,</l>
        <l id="s3:l5">En, nimmer ledig, nimmer moe',</l>
        <l id="s3:l6">Stelt Gij uw eer in 't geven:</l>
        <l id="s3:l7">Dit predikt ons het gansch heelal,</l>
        <l id="s3:l8">En zee, en woud, en berg, en dal;</l>
        <l id="s3:l9">De stemmen vloeijen zamen;</l>
        <l id="s3:l10">Zij roepen luide: wordt verlicht!</l>
        <l id="s3:l11">En zeg, o mensch! met toeverzigt</l>
        <l id="s3:l12">Op Gods beloften, Amen.</l>
      </lg>
      <lg id="s4" type="stanza">
        <l id="s4:l1">Nog heeft de schepping schooner' glans</l>
        <l id="s4:l2">Voor ons, nu wij aan 's hemels trans</l>
        <l id="s4:l3">De wooningen aanschouwen</l>
        <l id="s4:l4">Van Hem, die schuld om niet vergeeft,</l>
        <l id="s4:l5">En daar als onze Vader leeft,</l>
        <l id="s4:l6">Aan wien w' ons lot betrouwen:</l>
        <l id="s4:l7">'t Verhelderd oog zoekt nu alom,</l>
        <l id="s4:l8">Om Jezus in dat heiligdom,</l>
        <l id="s4:l9">Door 't stil geloof, te vinden;</l>
        <l id="s4:l10">Tot Hij ons zelf in heerlijkheid,</l>
        <l id="s4:l11">Door 's hemels ruime velden, leidt</l>
        <l id="s4:l12">Als zijn verhoogde vrinden.</l>
      </lg>
      <lg id="s5" type="stanza">
        <l id="s5:l1">De rijke, vrolijke natuur</l>
        <l id="s5:l2">Doe ons haar schoonheid, uur op uur,</l>
        <l id="s5:l3">Vollediger bevatten;</l>
        <l id="s5:l4">Hoe meer zij ons den Schepper toont,</l>
        <l id="s5:l5">Hoe meer zij onze vlijt beloont,</l>
        <l id="s5:l6">Hoe hooger wij haar schatten.</l>
        <l id="s5:l7">Een zoon beschouwt zijns vaders magt,</l>
        <l id="s5:l8">Zijn rijkdom, wijsheid, liefd' en pracht,</l>
        <l id="s5:l9">Met oogen nooit verzadigd;</l>
        <l id="s5:l10">Hoe scherp beluistert hij die stem,</l>
        <l id="s5:l11">Die van zijn' vader spreekt tot hem,</l>
        <l id="s5:l12">Zijns vaders eer verdadigt.</l>
      </lg>
      <lg id="s6" type="stanza">
        <l id="s6:l1">Als wij in stroom of waterval,</l>
        <l id="s6:l2">In zee, in storm, bij rots of dal</l>
        <l id="s6:l3">Gods majesteit bewondren,</l>
        <l id="s6:l4">Dan zwelt een traan in 't kinderoog;</l>
        <l id="s6:l5">Ja, moedig hooren wij omhoog</l>
        <l id="s6:l6">Den God der eere dondren.</l>
        <l id="s6:l7">Is Hij een God, die ons behoedt,</l>
        <l id="s6:l8">Maar elken vijand vlugten doet</l>
        <l id="s6:l9">Als golven voor de winden;</l>
        <l id="s6:l10">Dan is Hij 't ook, aan wien w' in nood,</l>
        <l id="s6:l11">Ook in den strijd met hel en dood,</l>
        <l id="s6:l12">Een rots der eeuwen vinden.</l>
      </lg>
      <lg id="s7" type="stanza">
        <l id="s7:l1">Vertoont ons worm, en rups, en mier,</l>
        <l id="s7:l2">En vlieg, en mug, ja 't kleinste dier</l>
        <l id="s7:l3">Zijn wijz' en goede wetten;</l>
        <l id="s7:l4">Dan stremt ons onze kleinheid niet,</l>
        <l id="s7:l5">Om ons vertrouwen, bij verdriet</l>
        <l id="s7:l6">En leed, op Hem te zetten.</l>
        <l id="s7:l7">In Jezus Christus zijn wij groot,</l>
        <l id="s7:l8">Hij Midlaar, 's Vaders Troongenoot,</l>
        <l id="s7:l9">Verhoogd' ons tot zijn leden:</l>
        <l id="s7:l10">Zou God, daar Hij zijn' Zoon bemint,</l>
        <l id="s7:l11">Aan hun, die Hij in Hem bemint,</l>
        <l id="s7:l12">Zijn' rijkdom niet besteden?</l>
      </lg>
      <lg id="s8" type="stanza">
        <l id="s8:l1">Laat eens de glans van zon en maandag</l>
        <l id="s8:l2">Bij 's werelds avond ondergaan,</l>
        <l id="s8:l3">Ons zal geen licht ontbreken,</l>
        <l id="s8:l4">Als 't Lam de kaars is daar omhoog:</l>
        <l id="s8:l5">Daar zal eerst voor 't verhelderd oog</l>
        <l id="s8:l6">De schepping zigtbaar spreken;</l>
        <l id="s8:l7">Daar zal natuur op ieder blad,</l>
        <l id="s8:l8">Dat zij op aard verzegeld had,</l>
        <l id="s8:l9">Geheimen ons doen lezen.</l>
        <l id="s8:l10">Hier is de wijsgeer slechts een kind;</l>
        <l id="s8:l11">Maar die hier Jezus meest bemint,</l>
        <l id="s8:l12">Zal daar de wijste wezen.</l>
      </lg>
    </lg>
  </text>
</song>
