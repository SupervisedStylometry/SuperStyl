<?xml version='1.0' encoding='utf-8' standalone='yes'?>
<song>
  <meta>
    <id>15992</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Het is al gedaan mijn oostwaarts gaan</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Een cort jolijt     in deser tijt,</l>
        <l id="s1:l2">al hier vercoren,</l>
        <l id="s1:l3">dats sekerlijc     voor hemelrijc</l>
        <l id="s1:l4">te veel verloren.</l>
      </lg>
      <lg id="s2" type="stanza">
        <l id="s2:l1">Het is groot ghewin     dat een mit sin</l>
        <l id="s2:l2">hem daer toe keer,</l>
        <l id="s2:l3">dat hi verblijt     tot alre tijt</l>
        <l id="s2:l4">in onsen Heer.</l>
      </lg>
      <lg id="s3" type="stanza">
        <l id="s3:l1">Die Heer die spreit     ontfermherticheit</l>
        <l id="s3:l2">op alle dien,</l>
        <l id="s3:l3">die hem mit oghen     in haren doghen</l>
        <l id="s3:l4">nu anesien.</l>
      </lg>
      <lg id="s4" type="stanza">
        <l id="s4:l1">Die niet en neemt     alset beteemt,</l>
        <l id="s4:l2">der dinghen waer,</l>
        <l id="s4:l3">als hi dus slaept     die viant waect</l>
        <l id="s4:l4">ende trect hem naer.</l>
      </lg>
      <lg id="s5" type="stanza">
        <l id="s5:l1">Een hert op aerden     mit hovaerden</l>
        <l id="s5:l2">vol gheblasen,</l>
        <l id="s5:l3">hout tallen tiden     den mensch in liden</l>
        <l id="s5:l4">ende doet hem rasen.</l>
      </lg>
      <lg id="s6" type="stanza">
        <l id="s6:l1">So wie ghenoecht     die edel doecht</l>
        <l id="s6:l2">dats een juweel,</l>
        <l id="s6:l3">dat hem doet gheven     ewich leven</l>
        <l id="s6:l4">tot sinen deel.</l>
      </lg>
      <lg id="s7" type="stanza">
        <l id="s7:l1">Hopen doet     den reinen moet</l>
        <l id="s7:l2">in Gode verbliden</l>
        <l id="s7:l3">ende alle onspoet     omt ewighe goet</l>
        <l id="s7:l4">te lichter liden.</l>
      </lg>
      <lg id="s8" type="stanza">
        <l id="s8:l1">Een reine moet     die arbeit doet</l>
        <l id="s8:l2">mit nendicheit,</l>
        <l id="s8:l3">hi wort gheloont     ende ooc ghecroont,</l>
        <l id="s8:l4">als hi verscheit.</l>
      </lg>
    </lg>
  </text>
</song>
