<?xml version='1.0' encoding='utf-8' standalone='yes'?>
<song>
  <meta>
    <id>190720</id>
    <date>
      <year-start>1886</year-start>
      <year-end>1886</year-end>
    </date>
    <tags/>
    <melody/>
  <author>W.J. van Zeggelen</author></meta>
  <text>
    <lg type="song">
      <lg id="s1" type="stanza">
        <l id="s1:l1">Gezegend oord, waar eens de hoop mij streelde,</l>
        <l id="s1:l2">Op vijftig jaar, breng 'k u opnieuw mijn groet:</l>
        <l id="s1:l3">Herinnering aan zoete kinderweelde</l>
        <l id="s1:l4">Schenkt lentevreugd en nieuwen levensmoed.</l>
      </lg>
      <lg id="s2" type="stanza">
        <l id="s2:l1">Gegroet, gegroet, mijn vroegre speelgenooten,</l>
        <l id="s2:l2">Gij oudrenpaar, dat in mijn ziel nog leeft,</l>
        <l id="s2:l3">Dank hebbe uw zorg, dat, wat me ook heeft verdroten!</l>
        <l id="s2:l4">'t Arm vogelkijn zijn nest gevonden heeft.</l>
      </lg>
      <lg id="s3" type="stanza">
        <l id="s3:l1">'k Wil alles zien: ook 't schoolhok waar 'k in smoorde,</l>
        <l id="s3:l2">Waar ('k had mijn tijd met nichtje soms verkwist)</l>
        <l id="s3:l3">De pedagoog de lessen overhoorde,</l>
        <l id="s3:l4">En onderwees hetgeen hij zelf niet wist.</l>
      </lg>
      <lg id="s4" type="stanza">
        <l id="s4:l1">'t Eene ambacht voor na 't andre zou ik leeren,</l>
        <l id="s4:l2">Maar luiheid viel, helaas, zeer in mijn zwak;</l>
        <l id="s4:l3">Ik pronkte reeds verwaand met wijsheids veeren,</l>
        <l id="s4:l4">Toen 'k onderricht ontving in Franklins vak.</l>
      </lg>
      <lg id="s5" type="stanza">
        <l id="s5:l1">Het was een tijd, dat zich de vriendschap vestte;</l>
        <l id="s5:l2">Een morgenzon, die blijden dag verkondt,</l>
        <l id="s5:l3">Een boom in schijn, waar nauw een tak van restte</l>
        <l id="s5:l4">Tot wandelstaf in onzen avondstond.</l>
      </lg>
      <lg id="s6" type="stanza">
        <l id="s6:l1">Gezegend oord, waar eens de hoop mij streelde,</l>
        <l id="s6:l2">Op vijftig jaar, breng 'k u opnieuw mijn groet;</l>
        <l id="s6:l3">Herinnering aan zoete kinderweelde</l>
        <l id="s6:l4">Schenkt lentevreugd en nieuwen levensmoed.</l>
      </lg>
      <lg id="s7" type="stanza">
        <l id="s7:l1">Ten dag des strijds, vernam ik in deez' muren</l>
        <l id="s7:l2">Den doffen dreun van 's vijands moordkanon;</l>
        <l id="s7:l3">'k Gaf aan mijn land in blijde en droevige uren</l>
        <l id="s7:l4">Mijn zang, dien ik toen nog maar staamlen kon.</l>
      </lg>
      <lg id="s8" type="stanza">
        <l id="s8:l1">'k Zweefde in mijn droom op zachte duivenpennen,</l>
        <l id="s8:l2">En ik vergat van mijne klompen 't wicht:</l>
        <l id="s8:l3">Ook de ongena des hemels leerde ik kennen,</l>
        <l id="s8:l4">Van koningsgram voelde ik de bliksemschicht.</l>
      </lg>
      <lg id="s9" type="stanza">
        <l id="s9:l1">Het needrig dak zag met het lot mij kampen,</l>
        <l id="s9:l2">'t Zag hoe mijn geest ten strijd zich heeft gegord;</l>
        <l id="s9:l3">Het zag den roem vergaan in wufte dampen,</l>
        <l id="s9:l4">Den roem, waarbij het oog soms tranen stort.</l>
      </lg>
      <lg id="s10" type="stanza">
        <l id="s10:l1">Getuigen van mijn lieve voorjaarsdagen,</l>
        <l id="s10:l2">'k Vereer u nog! mijn vrienden, ouders, neen,</l>
        <l id="s10:l3">'k Vergeet de plek niet, die mijn wieg mocht dragen,</l>
        <l id="s10:l4">Al ging van daar de wiegster lang reeds heen.</l>
      </lg>
      <lg id="s11" type="stanza">
        <l id="s11:l1">Gezegend oord, waar eens de hoop mij streelde,</l>
        <l id="s11:l2">Op vijftig jaar breng 'k u opnieuw mijn groet!</l>
        <l id="s11:l3">Herinnering aan zoete kinderweelde</l>
        <l id="s11:l4">Schenkt lentevreugd en nieuwen levensmoed.</l>
      </lg>
    </lg>
  </text>
</song>
