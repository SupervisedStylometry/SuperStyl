<?xml version='1.0' encoding='utf-8' standalone='yes'?>
<song>
  <meta>
    <id>19084</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Wil ontspringen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Wilt ontspringhen, lofsanck singhen</l>
        <l id="s1:l2">onsen Heer' ghebenedijt,</l>
        <l id="s1:l3">want hy doet ons groote dinghen;</l>
        <l id="s1:l4">hier af looft hem met iolijt,</l>
        <l id="s1:l5">en wilt u van quaet bedwinghen;</l>
        <l id="s1:l6">sijn weldaet ghedachtich zijt.</l>
      </lg>
      <lg id="s2" type="stanza">
        <l id="s2:l1">Ingheseten, wildy weten</l>
        <l id="s2:l2">wat den Heer' ons heeft ghedaen?</l>
        <l id="s2:l3">Door zijn goetheyt onghemeten</l>
        <l id="s2:l4">gheeft hy ons zijn lichaem saen</l>
        <l id="s2:l5">voor een spijse om te eten;</l>
        <l id="s2:l6">wilt hem weerdelick ontfaen.</l>
      </lg>
      <lg id="s3" type="stanza">
        <l id="s3:l1">Proeft u sinnen wel van binnen</l>
        <l id="s3:l2">eer dat ghy ontfanghen sult</l>
        <l id="s3:l3">desen grooten schadt der minnen,</l>
        <l id="s3:l4">die hemel end' aerde vult;</l>
        <l id="s3:l5">eer dat ghy die sult beghinnen,</l>
        <l id="s3:l6">spreeckt ootmoedelick u schult.</l>
      </lg>
      <lg id="s4" type="stanza">
        <l id="s4:l1">Groot en cleyne, maect u reyne</l>
        <l id="s4:l2">en trect aen u bruylofts cleyt;</l>
        <l id="s4:l3">comt ter tafel Godts ghemeyne,</l>
        <l id="s4:l4">aensiet wat daer is bereyt:</l>
        <l id="s4:l5">Godts lichaem en bloet certeyne,</l>
        <l id="s4:l6">alsoo hy ons selve seyt.</l>
      </lg>
      <lg id="s5" type="stanza">
        <l id="s5:l1">Dese spijse groot van prijse,</l>
        <l id="s5:l2">liefd' in onse sielen straelt;</l>
        <l id="s5:l3">wt des hemels paradijse</l>
        <l id="s5:l4">is hy voor ons neer ghedaelt;</l>
        <l id="s5:l5">looft hem, met d'engelsche wijse,</l>
        <l id="s5:l6">van dees spijse onghefaelt.</l>
      </lg>
      <lg id="s6" type="stanza">
        <l id="s6:l1">Glorie, lof, hoocheyt, eere,</l>
        <l id="s6:l2">sy die hooghe triniteyt,</l>
        <l id="s6:l3">die ons arme menschen teere</l>
        <l id="s6:l4">dese spijse heeft bereyt;</l>
        <l id="s6:l5">u loven wy, onsen Heere,</l>
        <l id="s6:l6">nu en inder eeuwicheyt.</l>
      </lg>
    </lg>
  </text>
</song>
