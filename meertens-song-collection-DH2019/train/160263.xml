<?xml version='1.0' encoding='utf-8' standalone='yes'?>
<song>
  <meta>
    <id>160263</id>
    <date>
      <year-start>1624</year-start>
      <year-end>1624</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Daar ik mij laatstleden ging vertreden</melody>
  <author>Jacob Claesz</author></meta>
  <text>
    <lg type="song">
      <lg id="s1" type="stanza">
        <l id="s1:l1">O Menschen aenhoort doch ghy creatueren</l>
        <l id="s1:l2">En wilt betreuren, u sonden al:</l>
        <l id="s1:l3">Want het naect seer den dach des Heeren</l>
        <l id="s1:l4">Die met verseren haest comen sal,</l>
        <l id="s1:l5">Om dan elck een te loonen</l>
        <l id="s1:l6">Na dat hy heeft ghedaen,</l>
        <l id="s1:l7">Goet oft quaet wilt verstaen</l>
        <l id="s1:l8">Niemant mach hem dan verschoonen.</l>
      </lg>
      <lg id="s2" type="stanza">
        <l id="s2:l1">Die goede sullen blyschap ontfanghen</l>
        <l id="s2:l2">En met verlanghen, werden ghecroont,</l>
        <l id="s2:l3">Verlost bevrijt van vreese banghen</l>
        <l id="s2:l4">Die hier zijn gangen, ter deucht betoont:</l>
        <l id="s2:l5">Maer de quade met schanden</l>
        <l id="s2:l6">Sullen int helsche vier</l>
        <l id="s2:l7">Vol pijn en zwaer dangier</l>
        <l id="s2:l8">Gaen daert eeuwich sal branden.</l>
      </lg>
      <lg id="s3" type="stanza">
        <l id="s3:l1">Och laet ons dit te recht aen mercken,</l>
        <l id="s3:l2">En in goe wercken, altijt voort gaen</l>
        <l id="s3:l3">En den Heer bidden dat hy wil stercken</l>
        <l id="s3:l4">In s'werelts percken, ons ganc voortaen,</l>
        <l id="s3:l5">Op dat wy niet en comen</l>
        <l id="s3:l6">Hier na in droefheyt groot,</l>
        <l id="s3:l7">In de eeuwighe doot,</l>
        <l id="s3:l8">Ende het zwaer verdomen.</l>
      </lg>
      <lg id="s4" type="stanza">
        <l id="s4:l1">Maer dat wy hier na mochten geraken</l>
        <l id="s4:l2">Tot ons vermaken, in s'Hemels tent,</l>
        <l id="s4:l3">Daer blijtschap is in alle saken</l>
        <l id="s4:l4">Des laet ons waken tot inden ent,</l>
        <l id="s4:l5">En nochteren zijn bevonden:</l>
        <l id="s4:l6">Want ons weder perty,</l>
        <l id="s4:l7">Gaet om soecken of hy</l>
        <l id="s4:l8">Hier  yemant mocht verslinden.</l>
      </lg>
      <lg id="s5" type="stanza">
        <l id="s5:l1">Dien wederstaet stercklijck en blijden</l>
        <l id="s5:l2">In desen tijde, int gheloof vast</l>
        <l id="s5:l3">Op dat ghy daer van niet gaet glijden,</l>
        <l id="s5:l4">Oock tot u lijden niet wert verrast</l>
        <l id="s5:l5">Ende verliest in desen</l>
        <l id="s5:l6">Van dat ghy hebt ghewracht,</l>
        <l id="s5:l7">Ende hier hebt volbracht</l>
        <l id="s5:l8">Maer vollen loon crijcht ghepresen.</l>
      </lg>
      <lg id="s6" type="stanza">
        <l id="s6:l1">Dringt nu, dringt nu met gewelt binnen</l>
        <l id="s6:l2">Met stercke sinnen, u dapper stelt,</l>
        <l id="s6:l3">Al ist dat d'werelt u lockt tot minnen</l>
        <l id="s6:l4">Niet met haer inne, gaet want het ghelt</l>
        <l id="s6:l5">V t'leven wilt aenschouwen</l>
        <l id="s6:l6">Soo Salomon schrijft claer,</l>
        <l id="s6:l7">Daerom gaet niet met haer</l>
        <l id="s6:l8">Anders comt ghy in rouwen.</l>
      </lg>
      <lg id="s7" type="stanza">
        <l id="s7:l1">Het rijck der Hemelen moet gewelt lijden</l>
        <l id="s7:l2">Aen alle sijden tis openbaer,</l>
        <l id="s7:l3">En die gheweldighe tot allen tijden,</l>
        <l id="s7:l4">Sonder vermijden nement tot haer</l>
        <l id="s7:l5">Dus gaet door d'enghe poorte,</l>
        <l id="s7:l6">Ende op den wech smal</l>
        <l id="s7:l7">Wort van s'Heeren ghetal</l>
        <l id="s7:l8">Betracht de nieu gheboorte.</l>
      </lg>
      <lg id="s8" type="stanza">
        <l id="s8:l1">Want ten sy dat ghy zijt wederboren</l>
        <l id="s8:l2">O mens wilt hooren, soo Christus seyt,</l>
        <l id="s8:l3">Of ghy meucht niet zijn uytvercoren</l>
        <l id="s8:l4">Maer blijft verloren des niet verbeyt,</l>
        <l id="s8:l5">Op dat ghy dan seer schoone</l>
        <l id="s8:l6">Hier na meucht zijn verheucht,</l>
        <l id="s8:l7">Vol blijschap ende vreucht,</l>
        <l id="s8:l8">Ende ontfanghen de croone.</l>
      </lg>
    </lg>
  </text>
</song>
