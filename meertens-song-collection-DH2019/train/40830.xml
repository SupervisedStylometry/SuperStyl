<?xml version='1.0' encoding='utf-8' standalone='yes'?>
<song>
  <meta>
    <id>40830</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik weet een vrouwtje amoureus</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ick weet een vrouken amoreus,</l>
        <l id="s1:l2">die ic met herten minne,</l>
        <l id="s1:l3">haer wesen is so gracieus,</l>
        <l id="s1:l4">si staet in mijnen sinne;</l>
        <l id="s1:l5">gestadich is si in alder stont,</l>
        <l id="s1:l6">men vinter niet seer vele:</l>
        <l id="s1:l7">want si heeft eenen rooden mont,</l>
        <l id="s1:l8">twee borstkens ront</l>
        <l id="s1:l9">ende een snee witte kele.</l>
      </lg>
      <lg id="s2" type="stanza">
        <l id="s2:l1">Alle vroukens heb ic lief,</l>
        <l id="s2:l2">om eender vrouwen wille,</l>
        <l id="s2:l3">om haer lijt myn herte grief</l>
        <l id="s2:l4">heymelijc alstille.</l>
        <l id="s2:l5">Niet dan reyne liefde eerbaer</l>
        <l id="s2:l6">en wil ic haer betooghen;</l>
        <l id="s2:l7">want si heeft een geluwe hayr,</l>
        <l id="s2:l8">een aenschijn claer</l>
        <l id="s2:l9">ende daer op twee bruyn ogen.</l>
      </lg>
      <lg id="s3" type="stanza">
        <l id="s3:l1">Aen haer en weet ic geen misset,</l>
        <l id="s3:l2">des wil ic vruecht orboren;</l>
        <l id="s3:l3">haer tandekens zyn also wit</l>
        <l id="s3:l4">al warent fijn yvoren;</l>
        <l id="s3:l5">haer lippen bloyen als corael,</l>
        <l id="s3:l6">ende wt gedaelt van kinne;</l>
        <l id="s3:l7">waert geen zonde int generael,</l>
        <l id="s3:l8">dit ist principael,</l>
        <l id="s3:l9">ic hieltse voor een goddinne.</l>
      </lg>
      <lg id="s4" type="stanza">
        <l id="s4:l1">Moedich ende fier is die ganc,</l>
        <l id="s4:l2">mer selden coemt si buyten;</l>
        <l id="s4:l3">haer vingherkens spelen snaren clanck</l>
        <l id="s4:l4">op harpen ende op luyten;</l>
        <l id="s4:l5">haer tonge waer ic vruecht bi gewan,</l>
        <l id="s4:l6">spreect woorden van retorijcke;</l>
        <l id="s4:l7">aerdigher en sach ick noyt an</l>
        <l id="s4:l8">die vruecht ghewan;</l>
        <l id="s4:l9">haer stemme singhet wel goede musijcke.</l>
      </lg>
      <lg id="s5" type="stanza">
        <l id="s5:l1">Dit singhe ick wt ionsten reyn</l>
        <l id="s5:l2">ter eeren van alle schoone vrouwen,</l>
        <l id="s5:l3">want om mijn lief in swerelts pleyn,</l>
        <l id="s5:l4">op u staet alle mijne betrouwen.</l>
        <l id="s5:l5">Mocht mi ghebueren een cussen vrij</l>
        <l id="s5:l6">van haer bloeyende wanghen!</l>
        <l id="s5:l7">Waer ghi zijt, lief, peyst om mi</l>
        <l id="s5:l8">als ic om dy,</l>
        <l id="s5:l9">daer na staet mijn verlanghen.</l>
      </lg>
      <lg id="s6" type="stanza">
        <l id="s6:l1">Princersse mijnder herten fijn,</l>
        <l id="s6:l2">oorlof neme ic met desen,</l>
        <l id="s6:l3">want u complexie is sanguijn;</l>
        <l id="s6:l4">laet mi u dienaer wesen.</l>
        <l id="s6:l5">Schoon lief, al hoort ghi wat</l>
        <l id="s6:l6">quade tonghen die liefde scheeden,</l>
        <l id="s6:l7">al hoor ic van u, in die stadt,</l>
        <l id="s6:l8">nu dit nu dat,</l>
        <l id="s6:l9">ghi en moecht mi niet verleeden.</l>
      </lg>
    </lg>
  </text>
</song>
