<?xml version='1.0' encoding='utf-8' standalone='yes'?>
<song>
  <meta>
    <id>15338</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Arge winter gij zijt koud</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Arghe winter ghy zijt cout,</l>
        <l id="s1:l2">vergangen is ons tgroene wout,</l>
        <l id="s1:l3">vergangen zyn ons die loverkens aender heiden.</l>
      </lg>
      <lg id="s2" type="stanza">
        <l id="s2:l1">Die looverkens die aender heyden staen,</l>
        <l id="s2:l2">daer op so singt die nachtegael,</l>
        <l id="s2:l3">van minnen singhet ons die fiere nachtegale.</l>
      </lg>
      <lg id="s3" type="stanza">
        <l id="s3:l1">Tsavonts als ick slapen gae,</l>
        <l id="s3:l2">vinde ic myn bed alleine staen,</l>
        <l id="s3:l3">daer op so rust die fiere nachtegale.</l>
      </lg>
      <lg id="s4" type="stanza">
        <l id="s4:l1">Tsmorgens als ic vroech op stae</l>
        <l id="s4:l2">ende ic mi wel ghecieret hae,</l>
        <l id="s4:l3">so coemt mijn lief ende biedt mi goeden morghen.</l>
      </lg>
      <lg id="s5" type="stanza">
        <l id="s5:l1">Goeden morghen, so wil ick wel voorwaer,</l>
        <l id="s5:l2">ic seg: ‘vrou maecht bint op u hayr,</l>
        <l id="s5:l3">met rooden goude ende met groene side.’</l>
      </lg>
      <lg id="s6" type="stanza">
        <l id="s6:l1">Si ghinc voor, ic volchde na,</l>
        <l id="s6:l2">si brochte my daer een schaechert na,</l>
        <l id="s6:l3">in elcke hant si brochte twee dobbelsteenen.</l>
      </lg>
      <lg id="s7" type="stanza">
        <l id="s7:l1">Si ley tschaecbert op dat velt:</l>
        <l id="s7:l2">‘dye dobbelen wil, die brenget gelt,</l>
        <l id="s7:l3">anders mach hi wel tsoheyme blijven.’</l>
      </lg>
    </lg>
  </text>
</song>
