<?xml version='1.0' encoding='utf-8' standalone='yes'?>
<song>
  <meta>
    <id>17697</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Naar groene verf mijn hart verlangt</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Na groene verwe mijn hert verlanct.</l>
        <l id="s1:l2">Daer ic alleine was,</l>
        <l id="s1:l3">si heeft mijn herteken ombevaen;</l>
        <l id="s1:l4">ghelijc dat groene gras</l>
        <l id="s1:l5">ontsproten wter meien schijn</l>
        <l id="s1:l6">met menich bloemken claer;</l>
        <l id="s1:l7">also heeft haer een joncfrou fijn</l>
        <l id="s1:l8">gheprent al in dat herte mijn,</l>
        <l id="s1:l9">al met dat nieuwe jaer.</l>
      </lg>
      <lg id="s2" type="stanza">
        <l id="s2:l1">Die rode verwe die heeft si veel,</l>
        <l id="s2:l2">van liefden brant mijn hert;</l>
        <l id="s2:l3">ende dat si mi des niet lonen en wilt,</l>
        <l id="s2:l4">dat brenghet mi grote smert;</l>
        <l id="s2:l5">Ic wenschte doch van herten gheren</l>
        <l id="s2:l6">dat ic ware bi haer alleen;</l>
        <l id="s2:l7">ic hope si sal in eren</l>
        <l id="s2:l8">haer jonc herteken tot mi keren,</l>
        <l id="s2:l9">diewile ic truerich ben.</l>
      </lg>
      <lg id="s3" type="stanza">
        <l id="s3:l1">Om narent wille draech ic wit</l>
        <l id="s3:l2">in mines herten gront;</l>
        <l id="s3:l3">uit stedigher liefde mijn herte sucht</l>
        <l id="s3:l4">naer haren roden mont;</l>
        <l id="s3:l5">naer haer staet alle minen sin,</l>
        <l id="s3:l6">bi nachte ende bi dach;</l>
        <l id="s3:l7">naer haer so ga ic menighen ganc,</l>
        <l id="s3:l8">die wech en wert mi niet te lanc,</l>
        <l id="s3:l9">als ic si aenschonwen mach.</l>
      </lg>
      <lg id="s4" type="stanza">
        <l id="s4:l1">Blau hebdi, schoon liefken, van mi begheert</l>
        <l id="s4:l2">in rechter statigheit,</l>
        <l id="s4:l3">mer wist ic wat u herte begheert,</l>
        <l id="s4:l4">het sonde u sijn bereit.</l>
        <l id="s4:l5">Des suldi niemeer twifel haen,</l>
        <l id="s4:l6">in trouen ic u min,</l>
        <l id="s4:l7">ic wil ten uwen dienste staen</l>
        <l id="s4:l8">so langhe ic noch op eerden gaen</l>
        <l id="s4:l9">tot minen lesten dach.</l>
      </lg>
    </lg>
  </text>
</song>
