<?xml version='1.0' encoding='utf-8' standalone='yes'?>
<song>
  <meta>
    <id>162566</id>
    <date>
      <year-start>1624</year-start>
      <year-end>1624</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>De tijd is hier</melody>
  <author>Jacob Claesz</author></meta>
  <text>
    <lg type="song">
      <lg id="s1" type="stanza">
        <l id="s1:l1">T'Valt mijn // een pijn</l>
        <l id="s1:l2">Aldus verkleynt te wesen,</l>
        <l id="s1:l3">By der Ieucht fijn</l>
        <l id="s1:l4">Ben ick vergheten heel,</l>
        <l id="s1:l5">Tfenijn // voor wijn</l>
        <l id="s1:l6">Wert seer van haer ghepresen,</l>
        <l id="s1:l7">Het drincken dunckt hen eel,</l>
        <l id="s1:l8">Daer schade schijnt voordeel</l>
        <l id="s1:l9">Soo dom is jeuchts ghespeel,</l>
        <l id="s1:l10">Welks bloem valt van haer steel:</l>
        <l id="s1:l11">Siet hoe dat hier onachtsaemheyt</l>
        <l id="s1:l12">Den tijt verquist ende afleyt,</l>
        <l id="s1:l13">Sulck seyt // ontseyt</l>
        <l id="s1:l14">Goet oordeel diet misgreyt.</l>
      </lg>
      <lg id="s2" type="stanza">
        <l id="s2:l1">Comt Ieucht // en veucht</l>
        <l id="s2:l2">V onder mijnen leeren,</l>
        <l id="s2:l3">Goe oorden en deucht</l>
        <l id="s2:l4">Leert // die sijt goet van aert,</l>
        <l id="s2:l5">V vreucht // gheneucht</l>
        <l id="s2:l6">En wilt van u niet weeren,</l>
        <l id="s2:l7">Ontfanght mijn liefde waert:</l>
        <l id="s2:l8">Hierom gheen moeyte spaert,</l>
        <l id="s2:l9">Schout vliet // wat traecheyt baert</l>
        <l id="s2:l10">Sy niet, dat schaedt vergaert:</l>
        <l id="s2:l11">Wilt onlust van u jaghen dan,</l>
        <l id="s2:l12">V tijt dan wel ghebruyckt voortan,</l>
        <l id="s2:l13">Den strijt // met vlijt</l>
        <l id="s2:l14">Aenveert om dien ghy vrijt.</l>
      </lg>
      <lg id="s3" type="stanza">
        <l id="s3:l1">Siet toe // ick doe</l>
        <l id="s3:l2">Een yghelijck ten goede,</l>
        <l id="s3:l3">Die op mijn hebben // goe,</l>
        <l id="s3:l4">Acht met hert sin, ghedacht</l>
        <l id="s3:l5">Denckt hoe // ick spoe</l>
        <l id="s3:l6">Als die niet werde moede,</l>
        <l id="s3:l7">My te ghebruycken tracht</l>
        <l id="s3:l8">Den tijt na niemant wacht,</l>
        <l id="s3:l9">Die sluymt, by daech oft nacht</l>
        <l id="s3:l10">Versuym, baet gheen na clacht,</l>
        <l id="s3:l11">'Tverlies tot zijnder grooter schant</l>
        <l id="s3:l12">Van een so costelijcken pant,</l>
        <l id="s3:l13">Niemant // t'weer vant</l>
        <l id="s3:l14">Dus oeffent u verstant.</l>
      </lg>
      <lg id="s4" type="stanza">
        <l id="s4:l1">Die Wet // gheset</l>
        <l id="s4:l2">Om weren wat mach schaden,</l>
        <l id="s4:l3">Neemt aen sonder verlet,</l>
        <l id="s4:l4">Sijt oorden onderdaen,</l>
        <l id="s4:l5">Te bet // ghy met</l>
        <l id="s4:l6">Den tijt so sonder smaden,</l>
        <l id="s4:l7">Des wijsheyts pat sult gaen</l>
        <l id="s4:l8">Haer inden gront verstaen,</l>
        <l id="s4:l9">Dit is, die rechte baen</l>
        <l id="s4:l10">Ghewis, gheen ydel waen,</l>
        <l id="s4:l11">Diet oyt te recht verstonden siet</l>
        <l id="s4:l12">'Tverbont viel hem so zwaer doch niet,</l>
        <l id="s4:l13">Ghy cont // goet ront</l>
        <l id="s4:l14">Vermeerderen uwe pont.</l>
      </lg>
      <lg id="s5" type="stanza">
        <l id="s5:l1">Nu groeyt // en bloeyt</l>
        <l id="s5:l2">Mijn gheestkens uyt ghelesen,</l>
        <l id="s5:l3">Met s'Gheests natuer besproeyt</l>
        <l id="s5:l4">Weest neerstich int ghebou,</l>
        <l id="s5:l5">Lust voeyt // cloeck roeyt</l>
        <l id="s5:l6">En laet u niet verknesen</l>
        <l id="s5:l7">Ick wijsheyt uwe Vrou,</l>
        <l id="s5:l8">Sal gheven u mijn trou</l>
        <l id="s5:l9">Dijn Naem // ick voor behou</l>
        <l id="s5:l10">Den faem // diet oyt vergou,</l>
        <l id="s5:l11">Met rijckdom, goet en eer belaen</l>
        <l id="s5:l12">Ver van haer salse sijn ghedaen,</l>
        <l id="s5:l13">Die teer // in leer</l>
        <l id="s5:l14">Maer int versuymen meer.</l>
      </lg>
      <lg id="s6" type="stanza">
        <l id="s6:l1">Mijn zee // oock mee</l>
        <l id="s6:l2">De jonckheyt vordel dede,</l>
        <l id="s6:l3">Wilt ghy niet sijn ghehoont</l>
        <l id="s6:l4">My voor u tuchtster croont,</l>
        <l id="s6:l5">Rust vree // in stee</l>
        <l id="s6:l6">Van tweedracht staen alrede,</l>
        <l id="s6:l7">Soo my met reden toont</l>
        <l id="s6:l8">Dat oorden by u woont,</l>
        <l id="s6:l9">Met const, wert ghy verschoont,</l>
        <l id="s6:l10">Tijts jonst, u wel beloont,</l>
        <l id="s6:l11">Hierom u tijt doch wel besteet</l>
        <l id="s6:l12">Tot deucht en eer zijt snel bereet,</l>
        <l id="s6:l13">D'ontucht // ontvlucht</l>
        <l id="s6:l14">Zijt gierich tot leer sucht.</l>
      </lg>
    </lg>
  </text>
</song>
