<?xml version='1.0' encoding='utf-8' standalone='yes'?>
<song>
  <meta>
    <id>15744</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>De lustelijke mei is nu in de tijd</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Den mey moet wech na tsomers saysoen,</l>
        <l id="s1:l2">den winter is voor ooghen;</l>
        <l id="s1:l3">ghi minnaers coemt helpen ende bistant doen,</l>
        <l id="s1:l4">eer dat si brandich verdrooghen.</l>
        <l id="s1:l5">Door des winters virtuyt</l>
        <l id="s1:l6">gheen cruydeken en spruyt;</l>
        <l id="s1:l7">voor bloemkens groeyen biesen;</l>
        <l id="s1:l8">het doet knyedick sneeuwen ende vriesen.</l>
      </lg>
      <lg id="s2" type="stanza">
        <l id="s2:l1">Van sanghe so zijn dye voghelkens ghespent</l>
        <l id="s2:l2">ende seer truerlijc ghedoken;</l>
        <l id="s2:l3">den vorst der velden iuecht doot ende schent,</l>
        <l id="s2:l4">die sonne staet int beloken;</l>
        <l id="s2:l5">voor tcoel dauwich rosier</l>
        <l id="s2:l6">prijst men dan een goed vier:</l>
        <l id="s2:l7">den heyrt die valt te cleene;</l>
        <l id="s2:l8">die velden staen alleene.</l>
      </lg>
      <lg id="s3" type="stanza">
        <l id="s3:l1">Dye bonte craeyen zijn alleen int lant,</l>
        <l id="s3:l2">als si wel moghen souden;</l>
        <l id="s3:l3">deen blaest, dander clippertant,</l>
        <l id="s3:l4">ende si zijn blaeu van couden;</l>
        <l id="s3:l5">ghi liefkens, twee en twee,</l>
        <l id="s3:l6">moecht door de coude snee</l>
        <l id="s3:l7">te velde nemen u ganghen</l>
        <l id="s3:l8">ende daer snotvincken vangen.</l>
      </lg>
      <lg id="s4" type="stanza">
        <l id="s4:l1">Amoreuselijck zijnde vergadert dan</l>
        <l id="s4:l2">tmoet alle vruecht passeren;</l>
        <l id="s4:l3">met nyet meer volckx dan wijf ende man</l>
        <l id="s4:l4">moecht ghi dan maioleren,</l>
        <l id="s4:l5">ende, na des winters aert,</l>
        <l id="s4:l6">maerts bier of wagebaert</l>
        <l id="s4:l7">met een poeyerken bestroeyen,</l>
        <l id="s4:l8">verfraeyt siel ende lijf int poyen.</l>
      </lg>
      <lg id="s5" type="stanza">
        <l id="s5:l1">Een eycken rozijnken dat hooge laeyt,</l>
        <l id="s5:l2">tgeeft een natuerlijc luesen,</l>
        <l id="s5:l3">al ist dat buyten haghelt, reghent oft waeyt,</l>
        <l id="s5:l4">dat doet de kaeckskens blosen;</l>
        <l id="s5:l5">al is die winter stranck,</l>
        <l id="s5:l6">haer nachten die zijn lanck,</l>
        <l id="s5:l7">om vrolijc te zijn ter tijcke;</l>
        <l id="s5:l8">het is een heymelijc rijcke.</l>
      </lg>
      <lg id="s6" type="stanza">
        <l id="s6:l1">Princelijcke vroukens, seer aerdich geplucht,</l>
        <l id="s6:l2">coemt met u lief ter bane,</l>
        <l id="s6:l3">die sterrekens staen en quicken aen die lucht,</l>
        <l id="s6:l4">seer claer so blict die mane;</l>
        <l id="s6:l5">sinct, clinct, ioct ende speelt,</l>
        <l id="s6:l6">in dien dat u verveelt,</l>
        <l id="s6:l7">condy u niet verwermen,</l>
        <l id="s6:l8">vliecht in uws liefkens armen.</l>
      </lg>
    </lg>
  </text>
</song>
