<?xml version='1.0' encoding='utf-8' standalone='yes'?>
<song>
  <meta>
    <id>122764</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="verhalend lied" translation="narrative song">verhalend lied</tag>
    </tags>
    <melody/>
    <categories>
      <category translation="narratives">verhalen</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Te Brunswijc staet een casteel</l>
        <l id="s1:l2">Daer wonen ghebroeders sesse;</l>
        <l id="s1:l3">Die een die hadde een meisken lief,</l>
        <l id="s1:l4">Hi en condese niet verghessen,</l>
        <l id="s1:l5">Dat claghe ic God,</l>
        <l id="s1:l6">Hi en condese niet verghessen.</l>
      </lg>
      <lg id="s2" type="stanza">
        <l id="s2:l1">Die ridder sprac sinen schiltenaep toe:</l>
        <l id="s2:l2">‘Och Hansken, lieve gheselle,</l>
        <l id="s2:l3">Nu sadelt mi mijn alderbeste ros,</l>
        <l id="s2:l4">Laet ruisschen over den velde,</l>
        <l id="s2:l5">Dat claghe ic God,</l>
        <l id="s2:l6">Laet ruisschen over den velde!’</l>
      </lg>
      <lg id="s3" type="stanza">
        <l id="s3:l1">Doen hi dat groene wout overquam,</l>
        <l id="s3:l2">Dat ros dat viel ter eerden:</l>
        <l id="s3:l3">‘Helpt mi, Maria, schoone moeder Gods!</l>
        <l id="s3:l4">Wat sal mijns nu ghewerden,</l>
        <l id="s3:l5">Dat claghe ic God,</l>
        <l id="s3:l6">Wat sal mijns nu ghewerden?’</l>
      </lg>
      <lg id="s4" type="stanza">
        <l id="s4:l1">Ende hi hief op een liedeken, hi sanc,</l>
        <l id="s4:l2">Allen druc woude hi vergheten,</l>
        <l id="s4:l3">So lude dat op ter salen clanc</l>
        <l id="s4:l4">Daer sijn liefken was gheseten.</l>
        <l id="s4:l5">Dat claghe ic God,</l>
        <l id="s4:l6">Daer sijn liefken was gheseten.</l>
      </lg>
      <lg id="s5" type="stanza">
        <l id="s5:l1">Si stac haer hooft ter tinnen uut</l>
        <l id="s5:l2">Met twee beweende ooghen:</l>
        <l id="s5:l3">‘Helpt mi, Maria, schoone moeder Gods!</l>
        <l id="s5:l4">Men gaet mijn lief onthoofden,</l>
        <l id="s5:l5">Dat claghe ic God,</l>
        <l id="s5:l6">Men gaet mijn lief onthoofden.’</l>
      </lg>
      <lg id="s6" type="stanza">
        <l id="s6:l1">Si nam dat hooft al in haer hant,</l>
        <l id="s6:l2">Si wiesschet van den bloede:</l>
        <l id="s6:l3">‘Helpt mi, Maria, schoone moeder Gods!</l>
        <l id="s6:l4">Hoe wee is mi te moede!’</l>
        <l id="s6:l5">Dat claghe ic God</l>
        <l id="s6:l6">Hoe wee is mi te moede!’</l>
      </lg>
      <lg id="s7" type="stanza">
        <l id="s7:l1">Si nam dat sweert al metten knoop,</l>
        <l id="s7:l2">Si settet op haer herte,</l>
        <l id="s7:l3">Si lietet so lijselijc innewaert gaen,</l>
        <l id="s7:l4">Des hadde die ridder smerte,</l>
        <l id="s7:l5">Dat claghe ic God,</l>
        <l id="s7:l6">Des hadde die ridder smerte.</l>
      </lg>
      <lg id="s8" type="stanza">
        <l id="s8:l1">Nu sijn daer twee gelievekens doot</l>
        <l id="s8:l2">Die een om des anders wille.</l>
        <l id="s8:l3">Waer vint mense nu in kersten rijc</l>
        <l id="s8:l4">Die draghen sulke minne,</l>
        <l id="s8:l5">Dat claghe ic God,</l>
        <l id="s8:l6">Die draghen sulke minne?</l>
      </lg>
      <lg id="s9" type="stanza">
        <l id="s9:l1">Nu sijn daer twee gheliefkens doot</l>
        <l id="s9:l2">Och waer salmense graven?</l>
        <l id="s9:l3">Al onder eenen eglentier,</l>
        <l id="s9:l4">Dat graf sal rooskens draghen.</l>
        <l id="s9:l5">Dat claghe ic God,</l>
        <l id="s9:l6">Dat graf sal rooskens draghen.</l>
      </lg>
    </lg>
  </text>
</song>
