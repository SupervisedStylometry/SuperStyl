<?xml version='1.0' encoding='utf-8' standalone='yes'?>
<song>
  <meta>
    <id>123624</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="paaslied" translation="Easter song">paaslied</tag>
      <tag standard-name="mystiek lied" translation="mystical song">mystiek lied</tag>
    </tags>
    <melody>Het zouden drie gespeeltjes goed</melody>
    <categories>
      <category translation="seasons and annual events">jaarkring</category>
      <category translation="religion">godsdienst</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ick wil my gaen vermeiden</l>
        <l id="s1:l2">In Jesus lijden groot,</l>
        <l id="s1:l3">Van daer en wil ick niet scheiden</l>
        <l id="s1:l4">Int leven noch in die doot.</l>
      </lg>
      <lg id="s2" type="stanza">
        <l id="s2:l1">t Is een prieel met bloemen</l>
        <l id="s2:l2">Bedaut met menighen traen.</l>
        <l id="s2:l3">Och mocht ick daer in comen!</l>
        <l id="s2:l4">Mijn truren waer al ghedaen.</l>
      </lg>
      <lg id="s3" type="stanza">
        <l id="s3:l1">Men hoort den nachtegael singhen</l>
        <l id="s3:l2">Al onder den scherpen dooren,</l>
        <l id="s3:l3">Sijn herte is vol van minnen:</l>
        <l id="s3:l4">Die wilt, die macht horen.</l>
      </lg>
      <lg id="s4" type="stanza">
        <l id="s4:l1">Een liedeken heeft hi gheheven</l>
        <l id="s4:l2">Al onder den doren groen:</l>
        <l id="s4:l3">‘O vader, willet hem vergheven,</l>
        <l id="s4:l4">Sy en weten niet wat sy doen.’</l>
      </lg>
      <lg id="s5" type="stanza">
        <l id="s5:l1">Die schaker badt om vrede,</l>
        <l id="s5:l2">Hy mocht wel hebben prijs;</l>
        <l id="s5:l3">Die nachtegael singt: ‘noch heden</l>
        <l id="s5:l4">Suldy sijn int paradijs.</l>
      </lg>
      <lg id="s6" type="stanza">
        <l id="s6:l1">O vrouwe, siet hier dijnen soon!</l>
        <l id="s6:l2">Joannes, die moeder dijn!</l>
        <l id="s6:l3">Ick hebse u bevolen,</l>
        <l id="s6:l4">Wilt haer behoeder sijn.’</l>
      </lg>
      <lg id="s7" type="stanza">
        <l id="s7:l1">Hy sanc wel also hoghe:</l>
        <l id="s7:l2">‘Mijn God, waerom laetstu my?’</l>
        <l id="s7:l3">Sijn herte wert hem droghe,</l>
        <l id="s7:l4">Te drincken begheret hy.</l>
      </lg>
      <lg id="s8" type="stanza">
        <l id="s8:l1">Men schanc hem daer te drincken</l>
        <l id="s8:l2">Edick met galle ghemenct,</l>
        <l id="s8:l3">Sijn hooft dat liet hy sinken,</l>
        <l id="s8:l4">Hy sprack: ‘vervult is alle dinc.</l>
      </lg>
      <lg id="s9" type="stanza">
        <l id="s9:l1">O vader, in uwen handen</l>
        <l id="s9:l2">Beveel ick mijnen gheest.’</l>
        <l id="s9:l3">Met also soeten sanghe</l>
        <l id="s9:l4">Voer hy in een ander foreest.</l>
      </lg>
      <lg id="s10" type="stanza">
        <l id="s10:l1">Hy liet de violette</l>
        <l id="s10:l2">Al onder den cruice staen,</l>
        <l id="s10:l3">Die hem te Nazarette</l>
        <l id="s10:l4">So ootmoedelick hadde ontfaên.</l>
      </lg>
      <lg id="s11" type="stanza">
        <l id="s11:l1">Hy liet die open rose</l>
        <l id="s11:l2">Aent cruice hangen so root.</l>
        <l id="s11:l3">Haer bladerkens liet sy risen;</l>
        <l id="s11:l4">Die nachtegael bleef van minnen doot.</l>
      </lg>
    </lg>
  </text>
</song>
