<?xml version='1.0' encoding='utf-8' standalone='yes'?>
<song>
  <meta>
    <id>16811</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik had een gestadig minnetje</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic hadde een gestadich minneken,</l>
        <l id="s1:l2">geen scoonder die daer leeft,</l>
        <l id="s1:l3">vercoren in mijn sinneken,</l>
        <l id="s1:l4">van rouwe mijn herte beeft,</l>
        <l id="s1:l5">want si mi nu begheeft;</l>
        <l id="s1:l6">daerom mach ic wel scriven:</l>
        <l id="s1:l7">wantrouwe van alle wijven,</l>
        <l id="s1:l8">want si een ander heeft.</l>
      </lg>
      <lg id="s2" type="stanza">
        <l id="s2:l1">Twee bruyn ogen so draget si</l>
        <l id="s2:l2">so vriendelic int gesicht;</l>
        <l id="s2:l3">daer mede so veriaget si</l>
        <l id="s2:l4">druck lijden int gewicht.</l>
        <l id="s2:l5">Tis lange te voren gedicht,</l>
        <l id="s2:l6">tis lange te voren geschreven,</l>
        <l id="s2:l7">dat si mi soude begheven,</l>
        <l id="s2:l8">want vrouwen woorden die zijn licht.</l>
      </lg>
      <lg id="s3" type="stanza">
        <l id="s3:l1">Soete weerde lieveken,</l>
        <l id="s3:l2">peyst somtijts eens om mi,</l>
        <l id="s3:l3">doet vry al u gherieveken,</l>
        <l id="s3:l4">al sonder fantasi.</l>
        <l id="s3:l5">Seer selden ben ic bly;</l>
        <l id="s3:l6">weder ic ete oft drincke,</l>
        <l id="s3:l7">om u ist dat ic dincke,</l>
        <l id="s3:l8">al wijsdi mi voor by.</l>
      </lg>
      <lg id="s4" type="stanza">
        <l id="s4:l1">Hoe sonde ic haer vergeten?</l>
        <l id="s4:l2">ic ligghe in swaer verdriet;</l>
        <l id="s4:l3">van drincken noch van eten</l>
        <l id="s4:l4">can ic ghevoeden niet.</l>
        <l id="s4:l5">Ick weet wel hoe si hiet</l>
        <l id="s4:l6">die myn herteken heeft bevanghen;</l>
        <l id="s4:l7">naer haer staet alle mijn verlanghen,</l>
        <l id="s4:l8">ic leve in swaer verdriet.</l>
      </lg>
      <lg id="s5" type="stanza">
        <l id="s5:l1">O Venus, soete vrouwe,</l>
        <l id="s5:l2">is dat u dienaers loon</l>
        <l id="s5:l3">int eynde van u trouwe,</l>
        <l id="s5:l4">so ist beghinsel schoon.</l>
        <l id="s5:l5">Dies sterf ic duysentich doon,</l>
        <l id="s5:l6">dat haer een ander sal trouwen,</l>
        <l id="s5:l7">die bloem van alle vrouwen,</l>
        <l id="s5:l8">al onder des hemels troon.</l>
      </lg>
      <lg id="s6" type="stanza">
        <l id="s6:l1">Adieu, mach ic wel scriven,</l>
        <l id="s6:l2">adieu is mijn advijs,</l>
        <l id="s6:l3">bedroghen moet ic blijven</l>
        <l id="s6:l4">als Salomon, die wijs,</l>
        <l id="s6:l5">ter schole van Parijs,</l>
        <l id="s6:l6">ende Absalon die schoone.</l>
        <l id="s6:l7">Schoone vrouwen spannen die croone,</l>
        <l id="s6:l8">die geve ic den hoochsten prijs.</l>
      </lg>
      <lg id="s7" type="stanza">
        <l id="s7:l1">O bitterlijcke scheyden,</l>
        <l id="s7:l2">waer toe sidy ghemaect?</l>
        <l id="s7:l3">Die doot wil mi verbeyden,</l>
        <l id="s7:l4">die also bitter smaect.</l>
        <l id="s7:l5">Het moet ghescheyden zijn;</l>
        <l id="s7:l6">schoon lief, staet mi te spraken,</l>
        <l id="s7:l7">ick valle in desperaten,</l>
        <l id="s7:l8">ic blive al in die pijn.</l>
      </lg>
    </lg>
  </text>
</song>
