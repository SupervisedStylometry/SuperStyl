<?xml version='1.0' encoding='utf-8' standalone='yes'?>
<song>
  <meta>
    <id>16832</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik zie de morgenster</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic sie die morghensterne,</l>
        <l id="s1:l2">heer Jesus claer aenschijn;</l>
        <l id="s1:l3">hi weckede mi mit liden:</l>
        <l id="s1:l4">danc hebbe die Here mijn.</l>
      </lg>
      <lg id="s2" type="stanza">
        <l id="s2:l1">‘Wat is daer dat mi wecket</l>
        <l id="s2:l2">ende mi niet slapen en laet?</l>
        <l id="s2:l3">ic wil die werelt laten</l>
        <l id="s2:l4">ende al haer toeverlaet.’</l>
      </lg>
      <lg id="s3" type="stanza">
        <l id="s3:l1">- ‘Dat bin ic, ridder coene,</l>
        <l id="s3:l2">een Heer die voor u strijt;</l>
        <l id="s3:l3">wanneer wildi mi lonen</l>
        <l id="s3:l4">al minen arrebeit?’</l>
      </lg>
      <lg id="s4" type="stanza">
        <l id="s4:l1">- ‘Ghenade, Here, ghenade!</l>
        <l id="s4:l2">siet aen u selves lof,</l>
        <l id="s4:l3">ic soude u gheerne dienen,</l>
        <l id="s4:l4">condic of mochtic noch.</l>
      </lg>
      <lg id="s5" type="stanza">
        <l id="s5:l1">‘Het gaet vast aen een ende,</l>
        <l id="s5:l2">hoe gheerne waer ic daer,</l>
        <l id="s5:l3">daer ic mit claren bekennen</l>
        <l id="s5:l4">die waerheit mochte verstaen.’</l>
      </lg>
      <lg id="s6" type="stanza">
        <l id="s6:l1">- ‘O siele, ghi staet so stille,</l>
        <l id="s6:l2">ghi en comet mi niet so nae,</l>
        <l id="s6:l3">dat ghi mit claren bekennen</l>
        <l id="s6:l4">die waerheit mochten verstaen.’</l>
      </lg>
      <lg id="s7" type="stanza">
        <l id="s7:l1">- ‘Ghenade, Here, ghenade!</l>
        <l id="s7:l2">och lieve Here mijn,</l>
        <l id="s7:l3">ic soude so gheerne volbrenghen</l>
        <l id="s7:l4">den liefsten willen dijn.’</l>
      </lg>
      <lg id="s8" type="stanza">
        <l id="s8:l1">- ‘Och siele, lieve siele,</l>
        <l id="s8:l2">nu doet den willen mijn,</l>
        <l id="s8:l3">boven alle gheschapen dinghen</l>
        <l id="s8:l4">suldi die liefste sijn.’</l>
      </lg>
      <lg id="s9" type="stanza">
        <l id="s9:l1">- ‘Sal ic boven allen dinghen</l>
        <l id="s9:l2">die alreliefste sijn,</l>
        <l id="s9:l3">so draghe ic u op mijn wesen,</l>
        <l id="s9:l4">want Here dat is doch dijn.’</l>
      </lg>
      <lg id="s10" type="stanza">
        <l id="s10:l1">Och dat een gheestelic herte</l>
        <l id="s10:l2">hem so becommert in deser tijt,</l>
        <l id="s10:l3">dat God of sine ghenade</l>
        <l id="s10:l4">geen stede in hem en vint!</l>
      </lg>
      <lg id="s11" type="stanza">
        <l id="s11:l1">Ic sie die morghensterre,</l>
        <l id="s11:l2">heer Ihesus claer aenscijn:</l>
        <l id="s11:l3">‘ic gruet u sonder merren</l>
        <l id="s11:l4">met alder herten mijn.</l>
      </lg>
      <lg id="s12" type="stanza">
        <l id="s12:l1">‘Och wie mach ic daer horen</l>
        <l id="s12:l2">maken so suet ghebaer?</l>
        <l id="s12:l3">Het luydet in mijnen ooren</l>
        <l id="s12:l4">oft gulden herpen waer.’</l>
      </lg>
      <lg id="s13" type="stanza">
        <l id="s13:l1">- ‘O siel, wildi mi minnen</l>
        <l id="s13:l2">ende mi bekennen bat,</l>
        <l id="s13:l3">ende mi daer mede ghewinnen,</l>
        <l id="s13:l4">ic ben dijnre herten scat.’</l>
      </lg>
      <lg id="s14" type="stanza">
        <l id="s14:l1">- ‘Ihesus, och lief vercoren,</l>
        <l id="s14:l2">mijn troost, mijn toeverlaet,</l>
        <l id="s14:l3">verleent mi al te voren</l>
        <l id="s14:l4">te volghen uwen raet.’</l>
      </lg>
      <lg id="s15" type="stanza">
        <l id="s15:l1">- ‘Wildi bi rade leven,</l>
        <l id="s15:l2">so laet uws selves raet,</l>
        <l id="s15:l3">en wilt dat al begheven</l>
        <l id="s15:l4">daer uwen sin toe staet.’</l>
      </lg>
      <lg id="s16" type="stanza">
        <l id="s16:l1">- ‘Sijn dit die naeste weghen?</l>
        <l id="s16:l2">so ben ic seer vervaert:</l>
        <l id="s16:l3">natuer die en wils niet pleghen,</l>
        <l id="s16:l4">het is haren rechten aert.</l>
      </lg>
      <lg id="s17" type="stanza">
        <l id="s17:l1">- ‘O siel, slaet op u oghen,</l>
        <l id="s17:l2">siet aen mijn bitter pijn,</l>
        <l id="s17:l3">mijn edel bloet verdroghen;</l>
        <l id="s17:l4">wildi mijn beter sijn?’</l>
      </lg>
      <lg id="s18" type="stanza">
        <l id="s18:l1">- ‘Wildi mi niet begheven,</l>
        <l id="s18:l2">Ihesus, mijn gulden pont,</l>
        <l id="s18:l3">so wil ic u al mijn leven</l>
        <l id="s18:l4">dragen in minen gront.’</l>
      </lg>
      <lg id="s19" type="stanza">
        <l id="s19:l1">- ‘O siel, sou ic u laten?</l>
        <l id="s19:l2">neen ic, in gheenre stont;</l>
        <l id="s19:l3">ic ben om uwer baten</l>
        <l id="s19:l4">ter dood toe seer ghewont.’</l>
      </lg>
      <lg id="s20" type="stanza">
        <l id="s20:l1">- ‘O Heer, u bedructe tranen</l>
        <l id="s20:l2">gheeft mi doer u oetmoet,</l>
        <l id="s20:l3">en dat ic, mits u vermanen,</l>
        <l id="s20:l4">mach vercrighen dat eewighe goet.’</l>
      </lg>
      <lg id="s21" type="stanza">
        <l id="s21:l1">- ‘O siel, ontfaet die crone,</l>
        <l id="s21:l2">mijn trou die gheve ic di;</l>
        <l id="s21:l3">mi suldi hebben te loone,</l>
        <l id="s21:l4">en scheyt nu niet van mi.’</l>
      </lg>
      <lg id="s22" type="stanza">
        <l id="s22:l1">‘Ick sie die morghensterre,</l>
        <l id="s22:l2">heer God u claer aenschijn,</l>
        <l id="s22:l3">daer af ben ick so verre;</l>
        <l id="s22:l4">dies mach ick wel droeve sijn.</l>
      </lg>
      <lg id="s23" type="stanza">
        <l id="s23:l1">‘Wie is hi die daer singhet</l>
        <l id="s23:l2">ende mi niet rusten en laet?</l>
        <l id="s23:l3">Mi dunct, dat hi mi dwinghet</l>
        <l id="s23:l4">te kennen mijn misdaet.’</l>
      </lg>
      <lg id="s24" type="stanza">
        <l id="s24:l1">- ‘Dat ben ick, reden koene;</l>
        <l id="s24:l2">ick hebt u langen tijt gheseyt,</l>
        <l id="s24:l3">dat ghi moet gheven soene,</l>
        <l id="s24:l4">al duncket u arbeyt.’</l>
      </lg>
      <lg id="s25" type="stanza">
        <l id="s25:l1">- ‘Och reden, laet dat varen</l>
        <l id="s25:l2">ende en spreect daer niet meer of;</l>
        <l id="s25:l3">wilt God, ick sal noch tiaren</l>
        <l id="s25:l4">wel quiten mijn belof.’</l>
      </lg>
      <lg id="s26" type="stanza">
        <l id="s26:l1">- ‘Nature, ghi beyt te langhe,</l>
        <l id="s26:l2">dies ben ick seer vervaert:</l>
        <l id="s26:l3">want ons heeft in bedwange</l>
        <l id="s26:l4">die doot die niemant en spaert.’</l>
      </lg>
      <lg id="s27" type="stanza">
        <l id="s27:l1">- ‘Waer ic mi wende oft keere,</l>
        <l id="s27:l2">ghi en doet mi gheen verdrach;</l>
        <l id="s27:l3">altoos wilt ghi mi leeren</l>
        <l id="s27:l4">te laten dat ick plach.’</l>
      </lg>
      <lg id="s28" type="stanza">
        <l id="s28:l1">- ‘Conde ic u daer toe bringen,</l>
        <l id="s28:l2">dat ghi wilde hooren na mi,</l>
        <l id="s28:l3">wij souden met vruechden singen</l>
        <l id="s28:l4">een liet van minne vry.’</l>
      </lg>
      <lg id="s29" type="stanza">
        <l id="s29:l1">- ‘Den tijt is om gheleden;</l>
        <l id="s29:l2">daer coemt mi sorghe af,</l>
        <l id="s29:l3">dat ic den tijt voerleden</l>
        <l id="s29:l4">niet weder halen en mach.’</l>
      </lg>
      <lg id="s30" type="stanza">
        <l id="s30:l1">Dit sullen wi beclagen seere</l>
        <l id="s30:l2">in onser herten gront,</l>
        <l id="s30:l3">dan sal God onse heere</l>
        <l id="s30:l4">sijn gratie ons maken cont.</l>
      </lg>
      <lg id="s31" type="stanza">
        <l id="s31:l1">Ick sach de morgen sterne</l>
        <l id="s31:l2">her Ihesus in claren schyn;</l>
        <l id="s31:l3">he weckede my myt liden,</l>
        <l id="s31:l4">danck hebbe de here myn.</l>
      </lg>
      <lg id="s32" type="stanza">
        <l id="s32:l1">‘Wat ist, dat my wecket,</l>
        <l id="s32:l2">und my nicht slapen en let?</l>
        <l id="s32:l3">ick wyl de werlt verlaten</l>
        <l id="s32:l4">und al er toverlat.</l>
      </lg>
      <lg id="s33" type="stanza">
        <l id="s33:l1">‘Genade, here, genade!</l>
        <l id="s33:l2">seet an jw creatur und solves lof!</l>
        <l id="s33:l3">ick solde jw gerne deynen,</l>
        <l id="s33:l4">konde ick of mochte ick noch.</l>
      </lg>
      <lg id="s34" type="stanza">
        <l id="s34:l1">‘Eth geit vast an den ende;</l>
        <l id="s34:l2">wu gerne wer ick dar,</l>
        <l id="s34:l3">dar ick myt klaren ogen</l>
        <l id="s34:l4">de warheit mochte verstaen.’</l>
      </lg>
      <lg id="s35" type="stanza">
        <l id="s35:l1">- ‘Och zeile, gy staet so stylle,</l>
        <l id="s35:l2">und gy en komen my nicht so na,</l>
        <l id="s35:l3">dat gy myt claren bekennen</l>
        <l id="s35:l4">de warheit mogen verstaen.’</l>
      </lg>
      <lg id="s36" type="stanza">
        <l id="s36:l1">- ‘Genade, here genade,</l>
        <l id="s36:l2">och leve here myn!</l>
        <l id="s36:l3">ick solde so gerne vullebrengen</l>
        <l id="s36:l4">den levesten wyllen dyn.’</l>
      </lg>
      <lg id="s37" type="stanza">
        <l id="s37:l1">- ‘Och zeile, leve zeile,</l>
        <l id="s37:l2">nu doil den willen myn;</l>
        <l id="s37:l3">boven allen geschappenen dyngen</l>
        <l id="s37:l4">solle gy de leveste sijn.’</l>
      </lg>
      <lg id="s38" type="stanza">
        <l id="s38:l1">- ‘Sal ick boven allen dyngen</l>
        <l id="s38:l2">de alder leveste syn,</l>
        <l id="s38:l3">so drage ick dy up myn wesen,</l>
        <l id="s38:l4">want, here, dat is doch dyn.’</l>
      </lg>
      <lg id="s39" type="stanza">
        <l id="s39:l1">Och, dat eyn geistlick herte</l>
        <l id="s39:l2">em so bekummert in dusser tydt,</l>
        <l id="s39:l3">dar God und syne genade</l>
        <l id="s39:l4">gyhe stedde in en vynt.</l>
      </lg>
    </lg>
  </text>
</song>
