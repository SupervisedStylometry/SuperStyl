<?xml version='1.0' encoding='utf-8' standalone='yes'?>
<song>
  <meta>
    <id>122959</id>
    <date>
      <year-start>1863</year-start>
      <year-end>1873</year-end>
    </date>
    <location>
      <orginal-name>haarlem</orginal-name>
      <standard-name>Haarlem, The Netherlands</standard-name>
      <coordinates>
        <lon>52.3885317</lon>
        <lat>4.6388048</lat>
      </coordinates>
    </location>
    <tags>
      <tag standard-name="bespiegelend lied" translation="reflective song">bespiegelend lied</tag>
    </tags>
    <melody/>
    <categories>
      <category translation="religion">godsdienst</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">De wereld is een vischvermaak,</l>
        <l id="s1:l2">Hoe vrolijk het ook zij,</l>
        <l id="s1:l3">Een ieder slaat zijn wormpje,</l>
        <l id="s1:l4">En vischt op zijn getij,</l>
        <l id="s1:l5">Een elk denkt toch op rijken buit,</l>
        <l id="s1:l6">En wil geen vischje missen,</l>
        <l id="s1:l7">Een ieder is op vangen uit,</l>
        <l id="s1:l8">'t Is visschen, visschen, visschen.</l>
      </lg>
      <lg id="s2" type="stanza">
        <l id="s2:l1">Gij lieve vrouwtjes, jong en schoon,</l>
        <l id="s2:l2">Nog vrij gelijk ik gis,</l>
        <l id="s2:l3">Zorgt dat de minnaar die gij krijgt,</l>
        <l id="s2:l4">Geen gladde paling is,</l>
        <l id="s2:l5">Ziet toe en zeg veel liever neen,</l>
        <l id="s2:l6">Zoo gij niet kunt beslissen,</l>
        <l id="s2:l7">Hij speelt dan maar om een hoekje heen,</l>
        <l id="s2:l8">Laat hem bij anderen visschen.</l>
      </lg>
      <lg id="s3" type="stanza">
        <l id="s3:l1">Een aardig meisje, ik zie er veel,</l>
        <l id="s3:l2">Met honderd in mijn tasch,</l>
        <l id="s3:l3">Het is een kostbaar levensdeel,</l>
        <l id="s3:l4">Een goudvisch in een glas,</l>
        <l id="s3:l5">Zoo menig man wil met zijn geld,</l>
        <l id="s3:l6">Zijn schrale beurs verfrisschen,</l>
        <l id="s3:l7">Behoedt u voor geen visscherheld</l>
        <l id="s3:l8">En laat hem visschen, visschen.</l>
      </lg>
      <lg id="s4" type="stanza">
        <l id="s4:l1">Het huwelijk is een vischdiner,</l>
        <l id="s4:l2">'t Vangt aan met blij gegalm,</l>
        <l id="s4:l3">In de eerste weken smaakt het hen,</l>
        <l id="s4:l4">Als versche winterzalm.</l>
        <l id="s4:l5">Maar spoedig wordt de boter schraal,</l>
        <l id="s4:l6">'t Wordt kijven, sarren, sissen,</l>
        <l id="s4:l7">Een gratig voorntje is hun maal,</l>
        <l id="s4:l8">En uit is 't troebel visschen.</l>
      </lg>
      <lg id="s5" type="stanza">
        <l id="s5:l1">Beklagenswaardig is het wel,</l>
        <l id="s5:l2">En maakt er menig dol,</l>
        <l id="s5:l3">Wanneer men tot zich zelven zegt,</l>
        <l id="s5:l4">Mijn beurs is plat als schol.</l>
        <l id="s5:l5">Daarvoor is bitter weinig raad,</l>
        <l id="s5:l6">Men mocht zich niet vergissen,</l>
        <l id="s5:l7">En daarom menigeen die gaat,</l>
        <l id="s5:l8">In troebel water visschen.</l>
      </lg>
      <lg id="s6" type="stanza">
        <l id="s6:l1">Een groote snoek was laatst ontbloot,</l>
        <l id="s6:l2">Ik meen Pincoffs den bankier,</l>
        <l id="s6:l3">In het net van den faillieten knoop,</l>
        <l id="s6:l4">Men geeft voor hem geen zier.</l>
        <l id="s6:l5">Hij glipte door de mazen heen,</l>
        <l id="s6:l6">Hoe kon men zich vergissen,</l>
        <l id="s6:l7">Zijn actief rees weer omhoog meteen,</l>
        <l id="s6:l8">En hij is weer aan 't visschen.</l>
      </lg>
      <lg id="s7" type="stanza">
        <l id="s7:l1">Genoeglijk is de kermispret,</l>
        <l id="s7:l2">Waar men veel vreugde heeft,</l>
        <l id="s7:l3">Pas op, o meisjes! vlug en net,</l>
        <l id="s7:l4">Dat ge later er niet van beeft.</l>
        <l id="s7:l5">Ik heb er velen hier gekend,</l>
        <l id="s7:l6">O wilt u niet vergissen,</l>
        <l id="s7:l7">Zij zaten later in het huilend net,</l>
        <l id="s7:l8">Met een poppetje te visschen.</l>
      </lg>
      <lg id="s8" type="stanza">
        <l id="s8:l1">Een hertog en een hertogin,</l>
        <l id="s8:l2">Zij gingen eens naar Parijs,</l>
        <l id="s8:l3">Waar menig zilver baarsje zwom,</l>
        <l id="s8:l4">Naar de Fransche levenswijs.</l>
        <l id="s8:l5">Wat deed dat vorstelijk paar daar ginds,</l>
        <l id="s8:l6">Weet u dat te beslissen!</l>
        <l id="s8:l7">Men zegt, zij gingen voor een prins,</l>
        <l id="s8:l8">Een klein prinsesje visschen.</l>
      </lg>
    </lg>
  </text>
</song>
