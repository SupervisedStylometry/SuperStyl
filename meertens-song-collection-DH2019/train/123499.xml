<?xml version='1.0' encoding='utf-8' standalone='yes'?>
<song>
  <meta>
    <id>123499</id>
    <date>
      <year-start>1880</year-start>
      <year-end>1880</year-end>
    </date>
    <location>
      <orginal-name>oostburg</orginal-name>
      <standard-name>Oostburg, The Netherlands</standard-name>
      <coordinates>
        <lon>51.3276019</lon>
        <lat>3.4922057</lat>
      </coordinates>
    </location>
    <tags/>
    <melody/>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Colijn een arme hals, was reeds driemaal getrouwd,</l>
        <l id="s1:l2">Zag naar een meisje om van 18 jaren oud;</l>
        <l id="s1:l3">De meid was hups en wel, bezat een lieve duit,</l>
        <l id="s1:l4">Doch tot zijn groote spijt lacht zij hem hart'lijk uit,</l>
        <l id="s1:l5">Dit blauwtje doet hem van harte zeer,</l>
        <l id="s1:l6">Hij moppert alweer, hij moppert alweer,</l>
        <l id="s1:l7">Hij moppert alweer, 't is iedere keer:</l>
        <l id="s1:l8">Had ik een vrouw maar weer.</l>
      </lg>
      <lg id="s2" type="stanza">
        <l id="s2:l1">Een proper bon soldaat, die had het gansch verbruid,</l>
        <l id="s2:l2">Kreeg door het edel nat, drie maanden bij de schuit,</l>
        <l id="s2:l3">Maakt links en rechts omkeer, maakt halt en front en laadt,</l>
        <l id="s2:l4">Staart nog versuft door 't nat naar zijnen kameraad,</l>
        <l id="s2:l5">Al zijn leden doen hem nog duchtig zeer;</l>
        <l id="s2:l6">Hij moppert alweer, hij moppert alweer,</l>
        <l id="s2:l7">Hij moppert alweer, 't is iedere keer,</l>
        <l id="s2:l8">Was het wonder als ik deserteer.</l>
      </lg>
      <lg id="s3" type="stanza">
        <l id="s3:l1">Een arm doch eerlijk paar, wenscht door den echten trouw</l>
        <l id="s3:l2">Om reden van gewicht, te worden man en vrouw,</l>
        <l id="s3:l3">Een rijk geleerde heer, zoo gierig als de hel,</l>
        <l id="s3:l4">Die werd om hulp gevraagd, doch dit ging gansch niet wel,</l>
        <l id="s3:l5">Ziehier de troost van den welgeleerden heer:</l>
        <l id="s3:l6">Hij moppert alweer. hij moppert alweer,</l>
        <l id="s3:l7">Hij moppert alweer, 't is iedere keer,</l>
        <l id="s3:l8">Doe naar hetgeen 'k u leer.</l>
      </lg>
      <lg id="s4" type="stanza">
        <l id="s4:l1">Janmaat, een schuin matroos, een ferme waterrot,</l>
        <l id="s4:l2">Sloeg in een luchtig huis de boel geheel kapot,</l>
        <l id="s4:l3">Zat spoedig in de kast, men had hem gauw gevat.</l>
        <l id="s4:l4">Aan hand en voet geboeid, riep hij had ik maar een spat,</l>
        <l id="s4:l5">Doch zijn kapitein, dat was een rechte heer,</l>
        <l id="s4:l6">Hij moppert alweer, hij moppert alweer,</l>
        <l id="s4:l7">Hij moppert alweer, 't is iedere keer,</l>
        <l id="s4:l8">Men gaf hem duchtig smeer.</l>
      </lg>
      <lg id="s5" type="stanza">
        <l id="s5:l1">Een kaarsenmakerspit, zoo leelijk als de nacht,</l>
        <l id="s5:l2">Werd door zijn dart'le ga, de huwelijkstrouw verkracht,</l>
        <l id="s5:l3">Terwijl hij werkt en smelt, met de knecht die bij hem werkt,</l>
        <l id="s5:l4">De pit was gansch niet dom, daar hij het dadelijk merkt.</l>
        <l id="s5:l5">Want dadelijk heeft hij leer om leer,</l>
        <l id="s5:l6">Hij moppert alweer, hij moppert alweer,</l>
        <l id="s5:l7">Hij moppert alweer, 't is iedere keer,</l>
        <l id="s5:l8">En werpt hen beiden in 't kokend smeer.</l>
      </lg>
      <lg id="s6" type="stanza">
        <l id="s6:l1">Ja zoo gaat het vaak, nooit is 't naar ieders zin,</l>
        <l id="s6:l2">De een doet het om geld, d'ander om de min,</l>
        <l id="s6:l3">Een derde werkt en slaaft, een vierde speculeert,</l>
        <l id="s6:l4">Hoe dommer Hans vaak is, hoe meer de wagen smeert,</l>
        <l id="s6:l5">Want dagelijks ziet men 't keer op keer:</l>
        <l id="s6:l6">Men moppert vaak meer, men moppert vaak meer,</l>
        <l id="s6:l7">Mopperen is het steeds iedere keer,</l>
        <l id="s6:l8">Bij zonneschijn en triestig weer.</l>
      </lg>
    </lg>
  </text>
</song>
