<?xml version='1.0' encoding='utf-8' standalone='yes'?>
<song>
  <meta>
    <id>189122</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Vous perdez temps</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Blaest met trompet,</l>
        <l id="s1:l2">In Zyon onverhoedich,</l>
        <l id="s1:l3">Op s'Heeren berch met,</l>
        <l id="s1:l4">Huylt en weent tranen overvloedich,</l>
        <l id="s1:l5">Ras onghelet,</l>
        <l id="s1:l6">Al d'inwoonders voorspoedich,</l>
        <l id="s1:l7">Der aerden besmet,</l>
        <l id="s1:l8">Moeten verstoort worden weemoedich,</l>
        <l id="s1:l9">Want de dach om tvolck pijnen,</l>
        <l id="s1:l10">Vol duystere bruynen,</l>
        <l id="s1:l11">Diet al sal doen verdwijnen,</l>
        <l id="s1:l12">Is na by int verschijnen,</l>
        <l id="s1:l13">Ghecrijsch, discoort,</l>
        <l id="s1:l14">Wert dan in swerelts rijcke,</l>
        <l id="s1:l15">Ghesien, ghehoort,</l>
        <l id="s1:l16">En was noyt van dach derghelijcke.</l>
      </lg>
      <lg id="s2" type="stanza">
        <l id="s2:l1">Snel onversien,</l>
        <l id="s2:l2">Sal sHeeren dach ghenaken,</l>
        <l id="s2:l3">Om t'oncruyt uytwien,</l>
        <l id="s2:l4">Comende als vyer, hittich in blaken</l>
        <l id="s2:l5">Niemant ontvlien</l>
        <l id="s2:l6">Mach sHeeren dach der wraken,</l>
        <l id="s2:l7">Vrienden by dien,</l>
        <l id="s2:l8">Wilt neerstich bidden en waken,</l>
        <l id="s2:l9">Want dien dach vol onvrede,</l>
        <l id="s2:l10">Wert bitter van zede,</l>
        <l id="s2:l11">Een dach der duysterhede,</l>
        <l id="s2:l12">Vol drucks, en gramschap mede</l>
        <l id="s2:l13">Een dach ghestelt,</l>
        <l id="s2:l14">Om door steden en hoecken,</l>
        <l id="s2:l15">Sterck met ghewelt,</l>
        <l id="s2:l16">Alle de boosheyt t'ondersoecken.</l>
      </lg>
      <lg id="s3" type="stanza">
        <l id="s3:l1">De Heere goet</l>
        <l id="s3:l2">Sal in den dach gheresen,</l>
        <l id="s3:l3">De menschen onvroet,</l>
        <l id="s3:l4">Verdriet aendoet, alsoo wy lesen</l>
        <l id="s3:l5">sonder moet,</l>
        <l id="s3:l6">Sullen sy zijn mispresen,</l>
        <l id="s3:l7">Ende haer bloet</l>
        <l id="s3:l8">Sal als stof uytghestort wesen,</l>
        <l id="s3:l9">Als dreck wert haer lichame,</l>
        <l id="s3:l10">Haer silver end goude tsame</l>
        <l id="s3:l11">Salse, na den betame,</l>
        <l id="s3:l12">Niet verlossen der blame,</l>
        <l id="s3:l13">Verderven groot,</l>
        <l id="s3:l14">Sal in dien dach ghebeuren,</l>
        <l id="s3:l15">Op d'aerde bloot,</l>
        <l id="s3:l16">Onder alle de creatueren.</l>
      </lg>
      <lg id="s4" type="stanza">
        <l id="s4:l1">T'vyer toornich wreet</l>
        <l id="s4:l2">Is ontsteken behendich,</l>
        <l id="s4:l3">En t'sal bereyen hert,</l>
        <l id="s4:l4">Tot d'onderste helle onendich,</l>
        <l id="s4:l5">Wrake bereet,</l>
        <l id="s4:l6">Heeft God seer ellendich,</l>
        <l id="s4:l7">T'Gheests Bruylofts cleedt,</l>
        <l id="s4:l8">Dient aenghedaen, blinckende uytwendich,</l>
        <l id="s4:l9">Want den boosen ter schanden,</l>
        <l id="s4:l10">T'vyer des worms voorhanden.</l>
        <l id="s4:l11">Sal al t'groeysel der landen,</l>
        <l id="s4:l12">Verslinden en verbranden,</l>
        <l id="s4:l13">De tijt haest nu</l>
        <l id="s4:l14">Van het verderven smertich</l>
        <l id="s4:l15">Betert doch u,</l>
        <l id="s4:l16">Leetwesen tooghende rouhertich.</l>
      </lg>
      <lg id="s5" type="stanza">
        <l id="s5:l1">Huylt met gheclach</l>
        <l id="s5:l2">Voor u sonden fenijnlijck,</l>
        <l id="s5:l3">Want s'Heeren dach</l>
        <l id="s5:l4">Comt ghelijck een woestheyt verdwijnlijck</l>
        <l id="s5:l5">Noyt yemant sach,</l>
        <l id="s5:l6">Sulcken dach ooghenschijnlijck,</l>
        <l id="s5:l7">Met handen gheslach,</l>
        <l id="s5:l8">O wee, o wach, wert t'gheschrey pijnlijck,</l>
        <l id="s5:l9">Sieckten en smerten treurlijck,</l>
        <l id="s5:l10">Sullen ghevoelen gheduerlijck,</l>
        <l id="s5:l11">Als een vrouwe suerlijck,</l>
        <l id="s5:l12">Kinderkens baert namenlijck,</l>
        <l id="s5:l13">Wee hen lieden al,</l>
        <l id="s5:l14">Die dan vol sonden crielen,</l>
        <l id="s5:l15">Want op dien dach sal,</l>
        <l id="s5:l16">Gods toorne de sondaers vernielen.</l>
      </lg>
      <lg id="s6" type="stanza">
        <l id="s6:l1">Siet dien dach hier,</l>
        <l id="s6:l2">Als een oven int gloeyen,</l>
        <l id="s6:l3">Sal comen schier</l>
        <l id="s6:l4">Om de Godloosen te verbroeyen</l>
        <l id="s6:l5">In gheen quartier,</l>
        <l id="s6:l6">Sal tack noch wortel groeyen</l>
        <l id="s6:l7">Met swaer dangier,</l>
        <l id="s6:l8">Salt dien dach al tsamen uytroeyen,</l>
        <l id="s6:l9">Want God (na Schrifts verhalen)</l>
        <l id="s6:l10">Sal windtstormich hier dalen,</l>
        <l id="s6:l11">Met vyervlammich doorstralen</l>
        <l id="s6:l12">Om loon na wercken betalen,</l>
        <l id="s6:l13">Waeckt wel hier by,</l>
        <l id="s6:l14">Eer dat ghy comt in weene,</l>
        <l id="s6:l15">Want dien dach onvry,</l>
        <l id="s6:l16">Weet niemant meer dan hy alleene.</l>
      </lg>
      <lg id="s7" type="stanza">
        <l id="s7:l1">Niemant weet yet,</l>
        <l id="s7:l2">Van sHeeren openbaren,</l>
        <l id="s7:l3">Somen blicxem siet,</l>
        <l id="s7:l4">Van het Oosten na t'Westen varen,</l>
        <l id="s7:l5">S'Ghelijck gheschiet,</l>
        <l id="s7:l6">S'Heeren comstich verclaren,</l>
        <l id="s7:l7">Wel hem die dan niet</l>
        <l id="s7:l8">Naeckt werc vonden met den sondaren</l>
        <l id="s7:l9">Want in dien dach verheven,</l>
        <l id="s7:l10">Des oordeels wreet beseven,</l>
        <l id="s7:l11">Sal elck, na daer bedreven,</l>
        <l id="s7:l12">Rekenschap moeten gheven,</l>
        <l id="s7:l13">In woorden, maer</l>
        <l id="s7:l14">Onnut, ydel ghesproken,</l>
        <l id="s7:l15">Sullen hier naer</l>
        <l id="s7:l16">Van God niet blijven onghewroken.</l>
      </lg>
      <lg id="s8" type="stanza">
        <l id="s8:l1">Wt den woorden fijn,</l>
        <l id="s8:l2">Sullen sonden beswijcken,</l>
        <l id="s8:l3">Gherechtveerdicht zijn</l>
        <l id="s8:l4">Of uyt u woorden verdoemt blijcken</l>
        <l id="s8:l5">Want na t'aenschijn,</l>
        <l id="s8:l6">Sal God t'oordeel niet strijcken,</l>
        <l id="s8:l7">Maer in tijts termijn,</l>
        <l id="s8:l8">Straffen den armen als den rijcken,</l>
        <l id="s8:l9">Want God niet om verstercken,</l>
        <l id="s8:l10">Sal gheen persoon aenmercken,</l>
        <l id="s8:l11">Neen, maer leeck ende klercken,</l>
        <l id="s8:l12">Loonen na haren wercken,</l>
        <l id="s8:l13">Met sijns monts sweert,</l>
        <l id="s8:l14">Aen bey sijden scherpsnedich,</l>
        <l id="s8:l15">So sal God expeert,</l>
        <l id="s8:l16">Straffen al die zijn vonden ledich.</l>
      </lg>
      <lg id="s9" type="stanza">
        <l id="s9:l1">Ledich beswaert</l>
        <l id="s9:l2">En blijft ter merckt niet staende,</l>
        <l id="s9:l3">Maer in den wijngaert:</l>
        <l id="s9:l4">Werckt neerstich, so schrift oyt vermaende</l>
        <l id="s9:l5">Ras onghespaert,</l>
        <l id="s9:l6">Wert de basuyne staende,</l>
        <l id="s9:l7">En met gheluyts aert,</l>
        <l id="s9:l8">De Hemelen werden vergaende,</l>
        <l id="s9:l9">En d'elementen cierich</l>
        <l id="s9:l10">Sult en seer dangierich,</l>
        <l id="s9:l11">Smeken van hitten vierich,</l>
        <l id="s9:l12">O vriendekens manierich,</l>
        <l id="s9:l13">Als desen tijt,</l>
        <l id="s9:l14">Gheschiet, schickt dat ghy claerlijck</l>
        <l id="s9:l15">Onstraffelijck zijt,</l>
        <l id="s9:l16">En onbevleckt in vfrede eerbaerlijck.</l>
      </lg>
      <lg id="s10" type="stanza">
        <l id="s10:l1">Die hier tijt heeft,</l>
        <l id="s10:l2">Die wake t'allen stonden,</l>
        <l id="s10:l3">Want als de tijt begheeft,</l>
        <l id="s10:l4">Werter gheen tijt meer bevonden</l>
        <l id="s10:l5">Hebt ghy ghesneeft,</l>
        <l id="s10:l6">Met de Godloose honden,</l>
        <l id="s10:l7">Ter tijt dat ghy leeft,</l>
        <l id="s10:l8">Thoont oprechte leetwesen van sonden,</l>
        <l id="s10:l9">Wilt tot den Heer vluchten,</l>
        <l id="s10:l10">En na Ioannes pluchten,</l>
        <l id="s10:l11">Met rouhertich versuchten,</l>
        <l id="s10:l12">Doet boetveerdighe vruchten,</l>
        <l id="s10:l13">Want aen den boom,</l>
        <l id="s10:l14">Is ghestelt hier op d'aerde,</l>
        <l id="s10:l15">De bijl seer vroom,</l>
        <l id="s10:l16">Om den boom vellen na sijn waerde.</l>
      </lg>
      <lg id="s11" type="stanza">
        <l id="s11:l1">Elck boom die draecht</l>
        <l id="s11:l2">Gheen vruchten goet ghebleken</l>
        <l id="s11:l3">Daer de worm knaechten</l>
        <l id="s11:l4">Int helsche vyer wert hy ghesteken</l>
        <l id="s11:l5">En ghy beclaecht,</l>
        <l id="s11:l6">Wert, van diet al sal wreken,</l>
        <l id="s11:l7">Gantsch schoone uytvaect</l>
        <l id="s11:l8">V Oude sondighe ghebreken,</l>
        <l id="s11:l9">Ende na het behooren,</l>
        <l id="s11:l10">Als zaet uyt God geboren,</l>
        <l id="s11:l11">V gerechticheyt becooren,</l>
        <l id="s11:l12">Bereyt, door dat oordeel vooren,</l>
        <l id="s11:l13">Verloren laes</l>
        <l id="s11:l14">Gheenen tijt, vrienden ingienich</l>
        <l id="s11:l15">Maer bereet staet</l>
        <l id="s11:l16">Teghen sHeerne comste onversienich.</l>
      </lg>
      <lg id="s12" type="stanza">
        <l id="s12:l1">Als ment niet meent</l>
        <l id="s12:l2">Sal des Heeren dach rijsen,</l>
        <l id="s12:l3">Blijft niet versteent</l>
        <l id="s12:l4">Maer met een geestich verjolijsen</l>
        <l id="s12:l5">Het herte reent</l>
        <l id="s12:l6">Van 't suer deessems afgrijsen</l>
        <l id="s12:l7">Ootmoedich vercleent,</l>
        <l id="s12:l8">Weent, en wilt goet berou bewijsen</l>
        <l id="s12:l9">Met lendenen en ghedachten,</l>
        <l id="s12:l10">Opgheschort, door sgheests trachten</l>
        <l id="s12:l11">Wilt den bruydegom verwachten,</l>
        <l id="s12:l12">De wijse maechden slachten</l>
        <l id="s12:l13">Sult ghy certeyn,</l>
        <l id="s12:l14">Die waren inghelaten</l>
        <l id="s12:l15">Met olye reyn</l>
        <l id="s12:l16">Der caritaten, in haer vaten.</l>
      </lg>
      <lg id="s13" type="stanza">
        <l id="s13:l1">V vaten schoon</l>
        <l id="s13:l2">Des gheloofs, na tbeschrijven</l>
        <l id="s13:l3">Met olye ydoon</l>
        <l id="s13:l4">Der liefden, wilt gheestich verstujven,</l>
        <l id="s13:l5">Daer niet u loon</l>
        <l id="s13:l6">Wert, met de dwase wijven</l>
        <l id="s13:l7">Die in s'Hemels throon,</l>
        <l id="s13:l8">Als d'ander niet mochten beclijven</l>
        <l id="s13:l9">Maer moesten blijven buyten</l>
        <l id="s13:l10">Dus door des Gheests virtuyten</l>
        <l id="s13:l11">En de duere gaet sluyten</l>
        <l id="s13:l12">Opent uws sins conduyten</l>
        <l id="s13:l13">Hier niet en vaeckt,</l>
        <l id="s13:l14">Maer altijt sonder leeten</l>
        <l id="s13:l15">Nuchteren waeckt,</l>
        <l id="s13:l16">Voor t'gheluyt van sHeeren trompeten.</l>
      </lg>
      <lg id="s14" type="stanza">
        <l id="s14:l1">S'trompets gheluyt</l>
        <l id="s14:l2">Sal druckich dus sonneten,</l>
        <l id="s14:l3">Ghy doode comt uyt,</l>
        <l id="s14:l4">Wilt ten voordeel compareren:</l>
        <l id="s14:l5">Verciert als Iuydt,</l>
        <l id="s14:l6">Met s'geests blinckende cleeren,</l>
        <l id="s14:l7">Wert Christus bruyt,</l>
        <l id="s14:l8">Salich met die schaepkens vol eeren.</l>
        <l id="s14:l9">Maer de bocken onblijde</l>
        <l id="s14:l10">Werden t'eewighen tijdt</l>
        <l id="s14:l11">Ghestelt ter slincker zijde,</l>
        <l id="s14:l12">Met de vermaledijde,</l>
        <l id="s14:l13">Int helsche torment,</l>
        <l id="s14:l14">By s'Duyvels met genoten,</l>
        <l id="s14:l15">Daer men sonder endt,</l>
        <l id="s14:l16">Verdoemt en moet blijven gesloten.</l>
      </lg>
      <lg id="s15" type="stanza">
        <l id="s15:l1">Dus voor een slot</l>
        <l id="s15:l2">Met standtvastich betrouwen</l>
        <l id="s15:l3">Vriendekens vreest God,</l>
        <l id="s15:l4">En gheduerich tot s'doots benouwen,</l>
        <l id="s15:l5">Houde sijn ghebodt,</l>
        <l id="s15:l6">Ghehoorsaem sonder flouwen,</l>
        <l id="s15:l7">Dat ghy salich lot</l>
        <l id="s15:l8">Crijcht, door sGheests gracelijck bedouwen,</l>
        <l id="s15:l9">Want God niet om vercieren,</l>
        <l id="s15:l10">Hooch Princier der princieren,</l>
        <l id="s15:l11">Diet al heeft int regieren,</l>
        <l id="s15:l12">Aenschout, hert ende nieren</l>
        <l id="s15:l13">Sterck ende kranck,</l>
        <l id="s15:l14">T'moet al voor hem vertooghen,</l>
        <l id="s15:l15">Sijn oordeel stranck,</l>
        <l id="s15:l16">Hebt doch (vrienden) altijt voor ooghen.</l>
      </lg>
    </lg>
  </text>
</song>
