<?xml version='1.0' encoding='utf-8' standalone='yes'?>
<song>
  <meta>
    <id>16051</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Een oude man sprak een meisje aan</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Een oude man sprack een ionck meysken an:</l>
        <l id="s1:l2">‘schoon lief, wildi beteren myn verdriet?’</l>
        <l id="s1:l3">- ‘Neen ic’, seydese, ‘lieve Jan,</l>
        <l id="s1:l4">van uwen biere en dorst mi niet;</l>
        <l id="s1:l5">tis beter dat ghi van mi vliet,</l>
        <l id="s1:l6">ghi doet doch al verloren pijn:</l>
        <l id="s1:l7">mijn boelken moet een ionck man zijn.’</l>
      </lg>
      <lg id="s2" type="stanza">
        <l id="s2:l1">- ‘Schoon lief, ick soude mi geerne paren,</l>
        <l id="s2:l2">waert u beliefte nu ter tijt.’</l>
        <l id="s2:l3">- ‘Spreect een oude quene van tseventich iaren,</l>
        <l id="s2:l4">oudt ende verrompelt also ghi zijt;</l>
        <l id="s2:l5">aen u en is doch gheen profijt,</l>
        <l id="s2:l6">ghi en tapt niet dan verschaelden wijn;</l>
        <l id="s2:l7">mijn boelken moet een ionck man zijn.’</l>
      </lg>
      <lg id="s3" type="stanza">
        <l id="s3:l1">- ‘O mijne waerde suver iuecht,</l>
        <l id="s3:l2">herte ende sin hanget al aen dy!’</l>
        <l id="s3:l3">- ‘Stelt u te vreden oft ghi moecht,</l>
        <l id="s3:l4">wi en dienen niet te samen ick ende ghy;</l>
        <l id="s3:l5">oudt ende versleten dunct ghy my,</l>
        <l id="s3:l6">wat soudt ghi schrijven in mijn francijn?</l>
        <l id="s3:l7">Mijn boelken moet een ionck man zijn.’</l>
      </lg>
      <lg id="s4" type="stanza">
        <l id="s4:l1">- ‘Schoon lief, wilt doch doen mijn avijs,</l>
        <l id="s4:l2">so sal ic u maken van goede rijc.’</l>
        <l id="s4:l3">- ‘Een ionc man staet badt in mijnen prijs,</l>
        <l id="s4:l4">ghelijc soect altijt zijn ghelijck;</l>
        <l id="s4:l5">wat soudt ghi doeghen op eenen tijt,</l>
        <l id="s4:l6">dan droncken drincken als een swijn?</l>
        <l id="s4:l7">Mijn boelken moet een ionck man zijn.’</l>
      </lg>
      <lg id="s5" type="stanza">
        <l id="s5:l1">- ‘Ic mach wel claghen mijn verdriet,</l>
        <l id="s5:l2">ic minne ende en worde niet ghemint.’</l>
        <l id="s5:l3">- ‘Nu swijghet,’ seyt si, ‘luerefaes!</l>
        <l id="s5:l4">vrijdt elders daer ghi troost ghewint;</l>
        <l id="s5:l5">ic hebbe bemint een ionghelinck,</l>
        <l id="s5:l6">mijn herte verblijt in zijn aenschijn;</l>
        <l id="s5:l7">mijn boelken moet een ionck man zijn.’</l>
      </lg>
    </lg>
  </text>
</song>
