<?xml version='1.0' encoding='utf-8' standalone='yes'?>
<song>
  <meta>
    <id>122851</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="liefdesklacht" translation="love complaint">liefdesklacht</tag>
    </tags>
    <melody>De vogeltjes in de muiten</melody>
    <categories>
      <category translation="love and sex">liefde en seks</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Die voghelkens in der muiten</l>
        <l id="s1:l2">Sy singhen haren tijt.</l>
        <l id="s1:l3">Waer sal icks my onthouden?</l>
        <l id="s1:l4">Ick ben mijns liefskens quijt.</l>
        <l id="s1:l5">Waer sal icks my onthouden,</l>
        <l id="s1:l6">Ende ick haer so gaerne aensie?</l>
        <l id="s1:l7">Al spreec ick u, liefken, so selden,</l>
        <l id="s1:l8">Ick schene u mijn hertken is fier.</l>
      </lg>
      <lg id="s2" type="stanza">
        <l id="s2:l1">‘Ick ghinck noch ghister avont</l>
        <l id="s2:l2">So heimelick eenen ganc,</l>
        <l id="s2:l3">Al voor mijns liefkens dore:</l>
        <l id="s2:l4">Sy wist my cleinen danc.</l>
        <l id="s2:l5">‘Staet op mijn alderliefste,</l>
        <l id="s2:l6">Staet op ende laet my in,</l>
        <l id="s2:l7">Ick swere u op al mijn trouwe,</l>
        <l id="s2:l8">Ick en had nooit liever dan dij!</l>
      </lg>
      <lg id="s3" type="stanza">
        <l id="s3:l1">‘Schoon lief, laet u ghedenken,</l>
        <l id="s3:l2">Dat ik eens die liefste was</l>
        <l id="s3:l3">Ende lach in uwen armen;</l>
        <l id="s3:l4">Nu ben ick gheworden een onwaert gast.</l>
        <l id="s3:l5">Al hebdy my nu begheven,</l>
        <l id="s3:l6">Noch drage ick eenen hupschen moet.</l>
        <l id="s3:l7">Die liefde bloeyt winter ende somer,</l>
        <l id="s3:l8">Dat de coele mei niet en doet.’</l>
      </lg>
      <lg id="s4" type="stanza">
        <l id="s4:l1">Hy tooch van sijnen handen</l>
        <l id="s4:l2">Van goude een vingherlijn:</l>
        <l id="s4:l3">‘Hout daer, mijn alderliefste,</l>
        <l id="s4:l4">Daer is die trouwe van mijn.</l>
        <l id="s4:l5">Maer oft iemant vraghet</l>
        <l id="s4:l6">Wie u dat vingherlinc gaf,</l>
        <l id="s4:l7">Antwoort met hupsche woorden:</l>
        <l id="s4:l8">Die eens die alderliefste was!’</l>
      </lg>
    </lg>
  </text>
</song>
