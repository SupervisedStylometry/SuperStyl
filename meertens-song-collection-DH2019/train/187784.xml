<?xml version='1.0' encoding='utf-8' standalone='yes'?>
<song>
  <meta>
    <id>187784</id>
    <date>
      <year-start>1868</year-start>
      <year-end>1868</year-end>
    </date>
    <tags/>
    <melody/>
  <author>Frans de Cort</author></meta>
  <text>
    <lg type="song">
      <lg id="s1" type="stanza">
        <l id="s1:l1">Heden klinke in dorp en stede</l>
        <l id="s1:l2">'t kermisliedje zijd en wijd!</l>
        <l id="s1:l3">Van wat rang of staat gij zijt,</l>
        <l id="s1:l4">Menschen, doet maar allen mede:</l>
        <l id="s1:l5">Groot en klein, en arm en rijk,</l>
        <l id="s1:l6">Jong en oud, 't is al gelijk...</l>
        <l id="s1:l7">Jubelt en schatert nu om het meest,</l>
        <l id="s1:l8">Kinderkens, 't is vandaag uw feest!</l>
      </lg>
      <lg id="s2" type="stanza">
        <l id="s2:l1">Niet gesammeld, jonge heeren,</l>
        <l id="s2:l2">Maakt vandaag eens dubbel spoed:</l>
        <l id="s2:l3">Weg dat haatlijk kindergoed!</l>
        <l id="s2:l4">Steekt u rap in vaders kleeren.</l>
        <l id="s2:l5">Kiest maar uit zijn beste pak,</l>
        <l id="s2:l6">Broek en hoed, en vest en frak...</l>
        <l id="s2:l7">Jubelt en schatert nu om het meest,</l>
        <l id="s2:l8">Kinderkens, 't is vandaag uw feest!</l>
      </lg>
      <lg id="s3" type="stanza">
        <l id="s3:l1">Jonge juffertjes, wat leven!</l>
        <l id="s3:l2">'t is geen scholedag vandaag.</l>
        <l id="s3:l3">Moeder zal wel kap en kraag,</l>
        <l id="s3:l4">Rok en kleed ter leen u geven.</l>
        <l id="s3:l5">Toont u, stijf gelijk 'ne prent,</l>
        <l id="s3:l6">Bij de buren voor 'nen cent...</l>
        <l id="s3:l7">Jubelt en schatert nu om het meest,</l>
        <l id="s3:l8">Kinderkens, 't is vandaag uw feest!</l>
      </lg>
      <lg id="s4" type="stanza">
        <l id="s4:l1">Arme drommels van poëten,</l>
        <l id="s4:l2">Droomers, die den kostbren tijd</l>
        <l id="s4:l3">Suffend op den zolder slijt,</l>
        <l id="s4:l4">En uw hart zit op te vreten,</l>
        <l id="s4:l5">Daar het volk, waarvoor gij wroet,</l>
        <l id="s4:l6">U met hoongelach begroet...</l>
        <l id="s4:l7">Jubelt en schatert nu om het meest,</l>
        <l id="s4:l8">Kinderkens, 't is vandaag uw feest!</l>
      </lg>
      <lg id="s5" type="stanza">
        <l id="s5:l1">Schrandre herbergpolitieken,</l>
        <l id="s5:l2">Gij, die op uw duimken weet</l>
        <l id="s5:l3">Wat of Napje daaglijks eet,</l>
        <l id="s5:l4">Wat er omgaat bij de Grieken,</l>
        <l id="s5:l5">Doch niet eenmaal ommeziet</l>
        <l id="s5:l6">Naar hetgeen bij ons geschiedt...</l>
        <l id="s5:l7">Jubelt en schatert nu om het meest,</l>
        <l id="s5:l8">Kinderkens, 't is vandaag uw feest!</l>
      </lg>
      <lg id="s6" type="stanza">
        <l id="s6:l1">Vlamingen, die, uw verleden</l>
        <l id="s6:l2">Laf vergetend, haast verfranscht,</l>
        <l id="s6:l3">Naar der Walen pijpen danst</l>
        <l id="s6:l4">En u laat met voeten treden,</l>
        <l id="s6:l5">Zonderdat gij schreeuwt van pijn,</l>
        <l id="s6:l6">Net als diende 't zóó te zijn...</l>
        <l id="s6:l7">Jubelt en schatert nu om het meest,</l>
        <l id="s6:l8">Kinderkens, 't is vandaag uw feest!</l>
      </lg>
      <lg id="s7" type="stanza">
        <l id="s7:l1">Och, waar zou het henenleiden</l>
        <l id="s7:l2">Zoo 'k volledig wezen wou?</l>
        <l id="s7:l3">Neem den mensch in oogenschouw</l>
        <l id="s7:l4">(Net als andren vóór me zeiden),</l>
        <l id="s7:l5">En wat gij ten slotte vindt</l>
        <l id="s7:l6">Is - een arm, onnoozel kind...</l>
        <l id="s7:l7">Jubelt en schatert dies om het meest,</l>
        <l id="s7:l8">Kinderkens, 't is vandaag uw feest!</l>
      </lg>
    </lg>
  </text>
</song>
