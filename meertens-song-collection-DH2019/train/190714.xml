<?xml version='1.0' encoding='utf-8' standalone='yes'?>
<song>
  <meta>
    <id>190714</id>
    <date>
      <year-start>1886</year-start>
      <year-end>1886</year-end>
    </date>
    <tags/>
    <melody>Zure druiven</melody>
  <author>W.J. van Zeggelen</author></meta>
  <text>
    <lg type="song">
      <lg id="s1" type="stanza">
        <l id="s1:l1">Och, wat die jonkheid dartel is,</l>
        <l id="s1:l2">Vol onbezonnen streken,</l>
        <l id="s1:l3">De vrome luî tot ergernis,</l>
        <l id="s1:l4">Ik mag er niet van spreken....</l>
        <l id="s1:l5">Wat fijne betsy 't mondje trekt,</l>
        <l id="s1:l6">Wen blonde buurtje lachebekt</l>
        <l id="s1:l7">Als 't vrijertje aan komt stuiven!</l>
        <l id="s1:l8">Die levenslust wekt betsy's blos;</l>
        <l id="s1:l9">Maar denkt ze wel om d' ouden vos?...</l>
        <l id="s1:l10">O wee, die zure druiven!</l>
      </lg>
      <lg id="s2" type="stanza">
        <l id="s2:l1">Het blondje telt nauw achttien jaar</l>
        <l id="s2:l2">En 't malt al met de knapen!</l>
        <l id="s2:l3">In losse tressen golft het haar</l>
        <l id="s2:l4">Langs schouders neer en slapen.</l>
        <l id="s2:l5">Wat is die rok van wulpschen tooi,</l>
        <l id="s2:l6">Wat trekt die halsdoek daar een plooi,</l>
        <l id="s2:l7">Ik beef al voor 't verschuiven:</l>
        <l id="s2:l8">Toe betsy, knijp uwe oogen dicht,</l>
        <l id="s2:l9">Zie, hoe ze bleek wordt bij 't gezicht....</l>
        <l id="s2:l10">Dat's van de .... zure druiven!</l>
      </lg>
      <lg id="s3" type="stanza">
        <l id="s3:l1">'t Ging anders toe in betsy's jeugd:</l>
        <l id="s3:l2">Geen knaap zou kusjes rooven,</l>
        <l id="s3:l3">Toen streed de lust niet met de deugd,</l>
        <l id="s3:l4">(Goed, wie 't maar wil gelooven!)</l>
        <l id="s3:l5">Men koosde niet langs 's Heeren paân,</l>
        <l id="s3:l6">En, zag men al een paartje gaan,</l>
        <l id="s3:l7">'t Was zedig als de duiven.</l>
        <l id="s3:l8">Ach, kwam die goede tijd weerom!</l>
        <l id="s3:l9">Maar reintje trekt zijn rug wat krom</l>
        <l id="s3:l10">En mompelt: zure druiven.</l>
      </lg>
      <lg id="s4" type="stanza">
        <l id="s4:l1">En als men eens aan betsy vroeg</l>
        <l id="s4:l2">(Ze hoort het niet, ik fluister):</l>
        <l id="s4:l3">Als liefde u in haar lichtkrans droeg,</l>
        <l id="s4:l4">Verkoost gij dan het duister?</l>
        <l id="s4:l5">Wie weet toch wat ze zeggen zou!</l>
        <l id="s4:l6">Ook fijne betsy is een vrouw</l>
        <l id="s4:l7">En 't kon haar leed verschuiven?</l>
        <l id="s4:l8">Maar neen, zij is haar lot gewoon,</l>
        <l id="s4:l9">'t Mistrouwend lachje van haar koon</l>
        <l id="s4:l10">Spreekt steeds van.... zure druiven.</l>
      </lg>
      <lg id="s5" type="stanza">
        <l id="s5:l1">Och betsies betsies! 'k ben je vriend</l>
        <l id="s5:l2">En 'k spot niet met je grieven;</l>
        <l id="s5:l3">Maar heeft de jeugd het dan verdiend</l>
        <l id="s5:l4">Dat gij haar smaadt om 't lieven?</l>
        <l id="s5:l5">Goedhartigheid bij andrer vreugd,</l>
        <l id="s5:l6">Geen spijt bij 't zien van zoet geneugt,</l>
        <l id="s5:l7">Al mocht uw hoop verstuiven!</l>
        <l id="s5:l8">Komt, stookt geen onrust bij de vreê,</l>
        <l id="s5:l9">En lacht eens met de jonkheid meê,</l>
        <l id="s5:l10">Dan worden 't zoete druiven.</l>
      </lg>
    </lg>
  </text>
</song>
