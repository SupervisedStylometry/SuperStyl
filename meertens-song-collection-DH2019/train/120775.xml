<?xml version='1.0' encoding='utf-8' standalone='yes'?>
<song>
  <meta>
    <id>120775</id>
    <date>
      <year-start>1781</year-start>
      <year-end>1781</year-end>
    </date>
    <location>
      <orginal-name>'s-gravenhage</orginal-name>
      <standard-name>The Hague, The Netherlands</standard-name>
      <coordinates>
        <lon>52.0799838</lon>
        <lat>4.3113461</lat>
      </coordinates>
    </location>
    <tags/>
    <melody>Belle brune que j'adore</melody>
  <author>Betje Wolff en Aagje Deken</author></meta>
  <text>
    <lg type="song">
      <lg id="s1" type="stanza">
        <l id="s1:l1">Eensjes ben ik in myn leven,</l>
        <l id="s1:l2">Net zo bly als nu geweest.</l>
        <l id="s1:l3">'t Was, toen 'k Jan een zeun mogt geven,</l>
        <l id="s1:l4">Krek één Jaar na 't Bruilofts-feest.</l>
        <l id="s1:l5">'k Zal myn man, mag 't maar gelukken,</l>
        <l id="s1:l6">Komt hy nu wat vroegjes t'huis,</l>
        <l id="s1:l7">Hartlyk in myne armen drukken,</l>
        <l id="s1:l8">Hy ontnam my 't zwaarste kruis.</l>
      </lg>
      <lg id="s2" type="stanza">
        <l id="s2:l1">'k Heb daar zulk een braave Moeder,</l>
        <l id="s2:l2">Uitgeleeft, en afgeslooft;</l>
        <l id="s2:l3">En haar zeun, myn lieve Broeder,</l>
        <l id="s2:l4">Is ons deur de dood ontrooft.</l>
        <l id="s2:l5">o, Wat heeft hy in zyn dagen,</l>
        <l id="s2:l6">Wel gezorgt voor my, en haar!</l>
        <l id="s2:l7">Vader wierdt ons vroeg ontdraagen;</l>
        <l id="s2:l8">'k Ging pas in myn vierde Jaar.</l>
      </lg>
      <lg id="s3" type="stanza">
        <l id="s3:l1">Zy woonde op eene agter kamer,</l>
        <l id="s3:l2">Eenig, hulploos, oud, en zwak;</l>
        <l id="s3:l3">Wierdt hoe langs hoe onbekwamer,</l>
        <l id="s3:l4">En hadt geen het minst gerak.</l>
        <l id="s3:l5">Wou ze iets tot verkwikking smaaken,</l>
        <l id="s3:l6">Zy zag tegen d' omslag aan;</l>
        <l id="s3:l7">Hadt geen lust om 't reed te maken,</l>
        <l id="s3:l8">En zy liet het meest al staan.</l>
      </lg>
      <lg id="s4" type="stanza">
        <l id="s4:l1">Wasschen, plassen, schrobben, schuuren,</l>
        <l id="s4:l2">Was in lang haar werk niet meer.</l>
        <l id="s4:l3">'t Is wel waar, haar onder-buuren</l>
        <l id="s4:l4">Liepen zo wat heen en weer,</l>
        <l id="s4:l5">Schudden 't bed eens, zette een Tesje,</l>
        <l id="s4:l6">Als 'er iets byzonders was,</l>
        <l id="s4:l7">Soup, of Peertjes, of een resje,</l>
        <l id="s4:l8">In myn oudjes eetens kas.</l>
      </lg>
      <lg id="s5" type="stanza">
        <l id="s5:l1">Doch dit geeft wel wat verligting,</l>
        <l id="s5:l2">Maar is alles geen profyt;</l>
        <l id="s5:l3">Kyk, het maakt ook maar verpligting,</l>
        <l id="s5:l4">En geeft stoffe tot verwyt:</l>
        <l id="s5:l5">Stuurden ze ook om wissiwasjes</l>
        <l id="s5:l6">Niet geduurig om myn man?</l>
        <l id="s5:l7">En kwam hy dan niet heel pasjes,</l>
        <l id="s5:l8">Hing de lip; dat was er van!</l>
      </lg>
      <lg id="s6" type="stanza">
        <l id="s6:l1">Wat heb ik een angst geleden</l>
        <l id="s6:l2">Om dien trap, zo steil, zo smal!</l>
        <l id="s6:l3">Hadt de Vrouw eens uitgegleden;</l>
        <l id="s6:l4">Welk een deerlyk ongeval!</l>
        <l id="s6:l5">Maar daar moet ik niet in komen!</l>
        <l id="s6:l6">De ouwe ziel is bykans blind:</l>
        <l id="s6:l7">Haalt er wel iets by het schroomen,</l>
        <l id="s6:l8">Voor een Moeder, van een kind?</l>
      </lg>
      <lg id="s7" type="stanza">
        <l id="s7:l1">Zundag, toen wy t' zamen zaten,</l>
        <l id="s7:l2">Ik, ons Heintje, met myn man,</l>
        <l id="s7:l3">En van ouwe dingen praatten,</l>
        <l id="s7:l4">Zei myn kostelyke Jan:</l>
        <l id="s7:l5">‘Wyf, wil jy me vriendschap toonen,</l>
        <l id="s7:l6">Ei doe my dan êén plaisier,</l>
        <l id="s7:l7">Laat je Moeder by ons woonen,</l>
        <l id="s7:l8">Daar is slaapplaats net voor vier.’</l>
      </lg>
      <lg id="s8" type="stanza">
        <l id="s8:l1">Jy moet haar deus kamer geven,</l>
        <l id="s8:l2">Die zyn uitzicht het op straat.</l>
        <l id="s8:l3">De ouwe Vrouw kan zo niet leven;</l>
        <l id="s8:l4">Zy is te eenmaal buiten staat.</l>
        <l id="s8:l5">'t Brood, dat wy voor Moeder winnen,</l>
        <l id="s8:l6">Is een zegen voor ons Kind.</l>
        <l id="s8:l7">Die hunne Ouders niet beminnen,</l>
        <l id="s8:l8">Worden niet van God bemint.</l>
      </lg>
      <lg id="s9" type="stanza">
        <l id="s9:l1">Nimmer zal zy kunnen klaagen,</l>
        <l id="s9:l2">Dat ik narrig ben, of koel:</l>
        <l id="s9:l3">'k Zal haar helpen, 'k zal haar draagen</l>
        <l id="s9:l4">Van het bed, en op den stoel.</l>
        <l id="s9:l5">Wyf, wat zullen we ons vermaken</l>
        <l id="s9:l6">Als ze aan onzen tafel zit:</l>
        <l id="s9:l7">Ja, de spys zal beter smaaken,</l>
        <l id="s9:l8">Als uw Moeder voor ons bid.</l>
      </lg>
      <lg id="s10" type="stanza">
        <l id="s10:l1">'k Moet de braave vrouw beloonen,</l>
        <l id="s10:l2">Voor de Vrouw die zy my gaf.</l>
        <l id="s10:l3">'k Zal haar alle hulp betoonen,</l>
        <l id="s10:l4">Tot dat ik haar leg in 't graf.</l>
        <l id="s10:l5">'k Zal myn geldje zuinig spaaren</l>
        <l id="s10:l6">Voor haar, zie ik eens iets frisch;</l>
        <l id="s10:l7">En het best voor haar bewaaren,</l>
        <l id="s10:l8">Dat op onzen tafel is’.</l>
      </lg>
      <lg id="s11" type="stanza">
        <l id="s11:l1">Naauwlyks hoorde ons kind dit zeggen,</l>
        <l id="s11:l2">Of hy riep: ‘wat ben ik bly!</l>
        <l id="s11:l3">Ik zal op den grond wel leggen,</l>
        <l id="s11:l4">Moederlief; zorg niet voor my.</l>
        <l id="s11:l5">Ootje is oud, och laat haar rusten</l>
        <l id="s11:l6">Op haar Heintjes eigen bed’.</l>
        <l id="s11:l7">‘Man lief’! zeide ik, en wy kusten</l>
        <l id="s11:l8">'t Braave Kind; ik stond verzet.</l>
      </lg>
      <lg id="s12" type="stanza">
        <l id="s12:l1">Aanstonds ging hy moeder haalen,</l>
        <l id="s12:l2">Met een slees, en bragt haar hier;</l>
        <l id="s12:l3">Aanstonds ook haar huur betaalen:</l>
        <l id="s12:l4">Och wat hadden wy plaizier!</l>
        <l id="s12:l5">Ik moest een week Eitje koken,</l>
        <l id="s12:l6">Daar myn Moéder veul van houd,</l>
        <l id="s12:l7">'t Flesje Ryns wierd opgebrooken</l>
        <l id="s12:l8">Bynaa hondert jaaren oud.</l>
      </lg>
      <lg id="s13" type="stanza">
        <l id="s13:l1">'t Was hem door zyn Baas geschonken,</l>
        <l id="s13:l2">Toen hy laast die krankheid hadt;</l>
        <l id="s13:l3">Nooit hadt hy er van gedronken;</l>
        <l id="s13:l4">‘'t Is voor Moeder, zei hy, schat’.</l>
        <l id="s13:l5">Niemand mogt er ook van proeven,</l>
        <l id="s13:l6">'t Wierd wel digt weêr toegedaan;</l>
        <l id="s13:l7">'t Moest alleen maar ten behoeven</l>
        <l id="s13:l8">Van myn Moeder blyven staan.</l>
      </lg>
      <lg id="s14" type="stanza">
        <l id="s14:l1">'k Zie myne oude Moeder schreyen</l>
        <l id="s14:l2">Aan den hals van mynen Man;</l>
        <l id="s14:l3">En myn Kind zyn Besje leyen,</l>
        <l id="s14:l4">Och, zy houdt er zo veel van!</l>
        <l id="s14:l5">Hy wil haar naar 't bed toe brengen:</l>
        <l id="s14:l6">Wat behandelt hy haar zagt!</l>
        <l id="s14:l7">(Zy kan ook niet veel gehengen)</l>
        <l id="s14:l8">Allen kusschen we haar goênagt.</l>
      </lg>
      <lg id="s15" type="stanza">
        <l id="s15:l1">Dat's een man! 'k ben opgetoogen!</l>
        <l id="s15:l2">'t Is voor haar al wat hy doet.</l>
        <l id="s15:l3">Och, hoe blinken dan zyne oogen!</l>
        <l id="s15:l4">Hy is onbedenklyk goed.</l>
        <l id="s15:l5">Ziet hy dat ik ben verlegen</l>
        <l id="s15:l6">Met zyn liefde, hulp en trouw,</l>
        <l id="s15:l7">Dan zegt hy: ‘ô! dat's eerst zegen,</l>
        <l id="s15:l8">Zulk een Moeder, zulk een Vrouw’!</l>
      </lg>
      <lg id="s16" type="stanza">
        <l id="s16:l1">Zou ik hem niet dankbaar wezen?</l>
        <l id="s16:l2">Zelden krygt een Vrouw zo'n lot!</l>
        <l id="s16:l3">'k Heb den goeden God gepreezen,</l>
        <l id="s16:l4">En hem dank ik, nevens God.</l>
        <l id="s16:l5">Moeder wil haast niets gebruiken</l>
        <l id="s16:l6">Zo myn man het haar niet geeft;</l>
        <l id="s16:l7">Zy begint puur op te luiken</l>
        <l id="s16:l8">Nu zy eens weer aanspraak heeft.</l>
      </lg>
      <lg id="s17" type="stanza">
        <l id="s17:l1">Alles wat ik uit kan denken</l>
        <l id="s17:l2">Voor zyn rust, of zyn vermaak,</l>
        <l id="s17:l3">Zal ik(kan ik!) aan hem schenken,</l>
        <l id="s17:l4">Hy verdient het; 't is myn zaak.</l>
        <l id="s17:l5">'k Zal me in alles naar hem schikken;</l>
        <l id="s17:l6">Maar wy hadden nooit verschil,</l>
        <l id="s17:l7">Dan slegts weinig oogenblikken.</l>
        <l id="s17:l8">Is er iets, ik zwyg ook stil.</l>
      </lg>
      <lg id="s18" type="stanza">
        <l id="s18:l1">Gistren wilde ik moeder spreeken,</l>
        <l id="s18:l2">Daar ze in 't leuningstoeltje zat;</l>
        <l id="s18:l3">Maar zy gaf aan my een teken,</l>
        <l id="s18:l4">Waar op ik te rugge trad:</l>
        <l id="s18:l5">'k Merkte, dat zy had gebeden</l>
        <l id="s18:l6">Voor haar Dochter, voor haar Zoon;</l>
        <l id="s18:l7">Want zy zuchtte, in 't binnen treeden:</l>
        <l id="s18:l8">‘Goede God, wees gy hun loon’!</l>
      </lg>
      <lg id="s19" type="stanza">
        <l id="s19:l1">Ja, ô Heer! gy zult vergelden</l>
        <l id="s19:l2">Al de liefde van myn Man,</l>
        <l id="s19:l3">Die ik naauwlyks wel vermelden</l>
        <l id="s19:l4">Maar nooit regt beloonen kan!</l>
        <l id="s19:l5">Spaar, kan 't zyn, zyn nuttig leven</l>
        <l id="s19:l6">Voor myn Moeder, my, myn kind;</l>
        <l id="s19:l7">En wilt alles aan ons geven,</l>
        <l id="s19:l8">Dat gy voor ons 't beste vindt!</l>
      </lg>
    </lg>
  </text>
</song>
