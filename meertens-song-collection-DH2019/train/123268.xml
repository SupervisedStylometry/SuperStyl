<?xml version='1.0' encoding='utf-8' standalone='yes'?>
<song>
  <meta>
    <id>123268</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="nieuwjaarslied" translation="new year's song">nieuwjaarslied</tag>
    </tags>
    <melody/>
    <categories>
      <category translation="seasons and annual events">jaarkring</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Duecht, iuecht, vruecht ende een salich iaer</l>
        <l id="s1:l2">Wensch ic u, mijn liefste vyolette,</l>
        <l id="s1:l3">Wien ic mi eyghen voort een paer,</l>
        <l id="s1:l4">Levende oft doot, eeuwelic besette:</l>
        <l id="s1:l5">Bloeme, daer ic met allen sinnen op lette,</l>
        <l id="s1:l6">Ic hope ten sal u niet berouwen.</l>
        <l id="s1:l7">Macht wesen, ic wensche na den banckette</l>
        <l id="s1:l8">Te liggen in uw armkens zonder mouwen.</l>
      </lg>
      <lg id="s2" type="stanza">
        <l id="s2:l1">Lasen al vallic dus onbedect,</l>
        <l id="s2:l2">Lief, en neems in gheender onweerde,</l>
        <l id="s2:l3">Het doet natuere die mi verwect</l>
        <l id="s2:l4">Nacht ende dach, schoon suver gheerde.</l>
        <l id="s2:l5">Twaer cleen ghescil dat u mijns deerde!</l>
        <l id="s2:l6">Schoon lief, wilt doch mijn ionste betrouwen.</l>
        <l id="s2:l7">Mi en roecte niet wat icker om verteerde,</l>
        <l id="s2:l8">Te liggen in armkens sonder mouwen.</l>
      </lg>
      <lg id="s3" type="stanza">
        <l id="s3:l1">Princesse al claech ic, ghi achtes twint:</l>
        <l id="s3:l2">Nochtans bid ic u schoon roder mont,</l>
        <l id="s3:l3">Laet mi doch wesen van u bemint,</l>
        <l id="s3:l4">So blivic eeuwich van herten ghesont.</l>
        <l id="s3:l5">God wil ons ghesparen tot dier stont</l>
        <l id="s3:l6">Dat wi malcander in liefde vaste houwen,</l>
        <l id="s3:l7">Ende dat wi vinden den soeten vont,</l>
        <l id="s3:l8">Te liggen in armkens sonder mouwen.</l>
      </lg>
    </lg>
  </text>
</song>
