<?xml version='1.0' encoding='utf-8' standalone='yes'?>
<song>
  <meta>
    <id>17890</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Een meisje had een ruiter lief</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">O God, ghy zijt mijn helper fijn,</l>
        <l id="s1:l2">verlost my van de eeuwighe pijn;</l>
        <l id="s1:l3">o Heer, wilt my bewaren</l>
        <l id="s1:l4">voor den draeck met zijne scharen.</l>
      </lg>
      <lg id="s2" type="stanza">
        <l id="s2:l1">O God, ghy zijt mijn toeverlaet,</l>
        <l id="s2:l2">daer alle mijnen sin op staet;</l>
        <l id="s2:l3">o Heere, wilt my behouwen,</l>
        <l id="s2:l4">op u staet mijn betrouwen.</l>
      </lg>
      <lg id="s3" type="stanza">
        <l id="s3:l1">Mijn verlosser is God alleyn:</l>
        <l id="s3:l2">maect my van alle sonden reyn,</l>
        <l id="s3:l3">ende wiltse my doch vergheven</l>
        <l id="s3:l4">op dat ick mach eeuwelijck leven.</l>
      </lg>
      <lg id="s4" type="stanza">
        <l id="s4:l1">Het vleesch doet my so groot gequel,</l>
        <l id="s4:l2">twederstaet altijt Gods bevel;</l>
        <l id="s4:l3">o Heere, wilt mijns gedincken,</l>
        <l id="s4:l4">mijn lichaem wil ick u schincken.</l>
      </lg>
      <lg id="s5" type="stanza">
        <l id="s5:l1">Mijn sonden zijn sonder getal,</l>
        <l id="s5:l2">o Heere, wiltse my vergeven al;</l>
        <l id="s5:l3">wilt mijn ellende aenschouwen</l>
        <l id="s5:l4">ende met uwen geest bedouwen.</l>
      </lg>
      <lg id="s6" type="stanza">
        <l id="s6:l1">De verleyders quellen my so seer</l>
        <l id="s6:l2">om my te trecken van Gods leer;</l>
        <l id="s6:l3">haer en wil ick niet gelooven,</l>
        <l id="s6:l4">want sy soecken my te verdooven.</l>
      </lg>
      <lg id="s7" type="stanza">
        <l id="s7:l1">Mijn vrienden doen my oock vermaen,</l>
        <l id="s7:l2">dat ick sou mijn gheloof af gaen:</l>
        <l id="s7:l3">o neen, dat wil ick houwen</l>
        <l id="s7:l4">totter doot, sonder verflouwen.</l>
      </lg>
      <lg id="s8" type="stanza">
        <l id="s8:l1">Doen seyden sy al metter spoet:</l>
        <l id="s8:l2">‘daerom sult ghy inder hellen gloet</l>
        <l id="s8:l3">dat eeuwige vier beerven,</l>
        <l id="s8:l4">het Rijcke Gods sult ghy derven.’</l>
      </lg>
      <lg id="s9" type="stanza">
        <l id="s9:l1">Doen seyde ick haer met coelen moe:</l>
        <l id="s9:l2">‘dit oordeel hoort den Heere toe,</l>
        <l id="s9:l3">hoe derft ghy dat wtspreken,</l>
        <l id="s9:l4">het quaet sal hy wel wreken.’</l>
      </lg>
      <lg id="s10" type="stanza">
        <l id="s10:l1">Doen seyden sy: ‘ghy snoode beest,</l>
        <l id="s10:l2">in Audenaerde is noyt gheweest</l>
        <l id="s10:l3">gheen so quaet gevonden</l>
        <l id="s10:l4">van sulcke loose gronden.’</l>
      </lg>
      <lg id="s11" type="stanza">
        <l id="s11:l1">Al versmaet my de werelt quaet,</l>
        <l id="s11:l2">de Heere is mijn toeverlaet;</l>
        <l id="s11:l3">ick hope hy sal my stercken</l>
        <l id="s11:l4">ende crachtich in my wercken.</l>
      </lg>
      <lg id="s12" type="stanza">
        <l id="s12:l1">Och broeders ende susters fijn,</l>
        <l id="s12:l2">laet ons altijt ghedachtich zijn</l>
        <l id="s12:l3">den Heere der Heyrscharen;</l>
        <l id="s12:l4">hy sal ons altijt bewaren.</l>
      </lg>
      <lg id="s13" type="stanza">
        <l id="s13:l1">Ick bid u al, die hoort dit liet,</l>
        <l id="s13:l2">en wilt u doch verschricken niet</l>
        <l id="s13:l3">het cruyce te aenveerden;</l>
        <l id="s13:l4">God cant ons helpen volheerden.</l>
      </lg>
      <lg id="s14" type="stanza">
        <l id="s14:l1">Die dit liedeken heeft ghemaeckt,</l>
        <l id="s14:l2">by de blinde leyders was sy geraeckt;</l>
        <l id="s14:l3">sy en brochtense niet ghevanghen,</l>
        <l id="s14:l4">maer quam van selfs gheganghen.</l>
      </lg>
    </lg>
  </text>
</song>
