<?xml version='1.0' encoding='utf-8' standalone='yes'?>
<song>
  <meta>
    <id>18495</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Zorg gij moet bezijden staan</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Sorghe, ghi moet besiden staen,</l>
        <l id="s1:l2">ghi sijt te vroech ghecomen;</l>
        <l id="s1:l3">die winter heeft mi leet ghedaen,</l>
        <l id="s1:l4">dat willic claghen den somer.</l>
      </lg>
      <lg id="s2" type="stanza">
        <l id="s2:l1">Heeft u die winter leet gedaen,</l>
        <l id="s2:l2">die selfde bloemekens ontspringhen,</l>
        <l id="s2:l3">ende die een gestadich boelken heeft,</l>
        <l id="s2:l4">hi mach wel vrolic singhen.</l>
      </lg>
      <lg id="s3" type="stanza">
        <l id="s3:l1">Ende die een gestadich boelken heeft,</l>
        <l id="s3:l2">die hebbe hem lief met maten,</l>
        <l id="s3:l3">ende als het op een scheiden gaet,</l>
        <l id="s3:l4">mach hi dat varen laten.</l>
      </lg>
      <lg id="s4" type="stanza">
        <l id="s4:l1">Och, al te veel is onghesont,</l>
        <l id="s4:l2">heb ic dicwils horen segghen;</l>
        <l id="s4:l3">die bronne die heeft enen valschen gront,</l>
        <l id="s4:l4">waer men water henen moet draghen.</l>
      </lg>
      <lg id="s5" type="stanza">
        <l id="s5:l1">Der bronnen gront en prise ic niet,</l>
        <l id="s5:l2">hi heeft mi dicwils bedroghen:</l>
        <l id="s5:l3">si heeft een ander liever als mi,</l>
        <l id="s5:l4">si heeft mi dicwils beloghen.</l>
      </lg>
      <lg id="s6" type="stanza">
        <l id="s6:l1">Och, Suider- Noort- en Westerwint</l>
        <l id="s6:l2">si bliven selden stille,</l>
        <l id="s6:l3">ende waer twee herten moeten scheen,</l>
        <l id="s6:l4">so scheen si teghen wille.</l>
      </lg>
    </lg>
  </text>
</song>
