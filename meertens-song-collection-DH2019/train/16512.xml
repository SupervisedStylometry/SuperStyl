<?xml version='1.0' encoding='utf-8' standalone='yes'?>
<song>
  <meta>
    <id>16512</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Here Halewin sanc een liedekijn,</l>
        <l id="s1:l2">al wie dat hoorde wouder bi sijn.</l>
      </lg>
      <lg id="s2" type="stanza">
        <l id="s2:l1">Dat vernam een conincs kint,</l>
        <l id="s2:l2">herde scone ende bemint.</l>
      </lg>
      <lg id="s3" type="stanza">
        <l id="s3:l1">Ende si ginc voor vader staen:</l>
        <l id="s3:l2">‘vader, mach ic naer Halwine gaen?’</l>
      </lg>
      <lg id="s4" type="stanza">
        <l id="s4:l1">- ‘Neen, mine dochter, neen: ghi siet,</l>
        <l id="s4:l2">die daer gaen en keren niet.’</l>
      </lg>
      <lg id="s5" type="stanza">
        <l id="s5:l1">Ende si ginc voor moeder staen:</l>
        <l id="s5:l2">‘moeder, mach ic naer Halwine gaen?’</l>
      </lg>
      <lg id="s6" type="stanza">
        <l id="s6:l1">- ‘Neen, mine dochter, neen: ghi siet,</l>
        <l id="s6:l2">die daer gaen en keren niet.’</l>
      </lg>
      <lg id="s7" type="stanza">
        <l id="s7:l1">Ende si ginc voor haer suster staen:</l>
        <l id="s7:l2">‘suster, mach ic naer Halwine gaen?’</l>
      </lg>
      <lg id="s8" type="stanza">
        <l id="s8:l1">- ‘Neen, mine suster, neen: ghi siet,</l>
        <l id="s8:l2">die daer gaen en keren niet.’</l>
      </lg>
      <lg id="s9" type="stanza">
        <l id="s9:l1">Ende si is naer haer broeder ghegaen:</l>
        <l id="s9:l2">‘broeder, mach ic naer Halwine gaen?’</l>
      </lg>
      <lg id="s10" type="stanza">
        <l id="s10:l1">- ‘Tes mi al eender waer ghi gaer,</l>
        <l id="s10:l2">als die crone di rechte staet.’</l>
      </lg>
      <lg id="s11" type="stanza">
        <l id="s11:l1">Ende si es up haer camer ghegaen,</l>
        <l id="s11:l2">ende trac haer beste cleder aen.</l>
      </lg>
      <lg id="s12" type="stanza">
        <l id="s12:l1">Wat deetsi an haren live, so blide?</l>
        <l id="s12:l2">een wit hemdekin fijn als side.</l>
      </lg>
      <lg id="s13" type="stanza">
        <l id="s13:l1">Wat deed si an haren sconen korslive?</l>
        <l id="s13:l2">van goudinen banden stontet stive.</l>
      </lg>
      <lg id="s14" type="stanza">
        <l id="s14:l1">Wat deetsi an haren roden rocke?</l>
        <l id="s14:l2">van steke tot steke een goudine cnoppe.</l>
      </lg>
      <lg id="s15" type="stanza">
        <l id="s15:l1">Wat deetsi an haren kerele?</l>
        <l id="s15:l2">van steke tot steke al perele.</l>
      </lg>
      <lg id="s16" type="stanza">
        <l id="s16:l1">Wat deetsi aen haren blonden hare?</l>
        <l id="s16:l2">ene crone, van goude sware.</l>
      </lg>
      <lg id="s17" type="stanza">
        <l id="s17:l1">Ende si ginc naer vaders stalle,</l>
        <l id="s17:l2">ende cooser dbeste ros van allen.</l>
      </lg>
      <lg id="s18" type="stanza">
        <l id="s18:l1">Si sette haer scrilincs up dat ros,</l>
        <l id="s18:l2">ende reet al singhen ende clinghen door dbosch.</l>
      </lg>
      <lg id="s19" type="stanza">
        <l id="s19:l1">Doe si thalven dat bosch mochte sijn,</l>
        <l id="s19:l2">ontmoete si here Halewin.</l>
      </lg>
      <lg id="s20" type="stanza">
        <l id="s20:l1">- ‘Ghegroet,’ sprac hi, ‘ghi scone maghet,</l>
        <l id="s20:l2">die ene goudine crone draghet.</l>
      </lg>
      <lg id="s21" type="stanza">
        <l id="s21:l1">‘Com met mi, tot onder die linden</l>
        <l id="s21:l2">ghi sulter goet gheselscap vinden.’</l>
      </lg>
      <lg id="s22" type="stanza">
        <l id="s22:l1">Si reden met mallinc anderen voort,</l>
        <l id="s22:l2">ende upten weghe viel menich woort.</l>
      </lg>
      <lg id="s23" type="stanza">
        <l id="s23:l1">Si quamen bi een galghen velt;</l>
        <l id="s23:l2">daer hinc so menich vrouwenbelt.</l>
      </lg>
      <lg id="s24" type="stanza">
        <l id="s24:l1">‘Com, maghet scoon ende eerbaer,</l>
        <l id="s24:l2">sitte hier ende ontbinde dijn haer.’</l>
      </lg>
      <lg id="s25" type="stanza">
        <l id="s25:l1">So menich haer dat si ontbon',</l>
        <l id="s25:l2">so menich traen die haer ontron:</l>
      </lg>
      <lg id="s26" type="stanza">
        <l id="s26:l1">‘Hoe scone maghet ghi ooc sijt,</l>
        <l id="s26:l2">kies uwe doot!... het isser tijt.’</l>
      </lg>
      <lg id="s27" type="stanza">
        <l id="s27:l1">- ‘Here Halewin, als ic dan kiesen sal,</l>
        <l id="s27:l2">so kiese ic hier dat sweert, boven al.</l>
      </lg>
      <lg id="s28" type="stanza">
        <l id="s28:l1">- ‘Maer trect eerst ute dat oppercleet:</l>
        <l id="s28:l2">maeghdenbloet dat springhet so breet.’</l>
      </lg>
      <lg id="s29" type="stanza">
        <l id="s29:l1">Ende voor dat utegethogen was</l>
        <l id="s29:l2">lach sijn hooft al inne tgras.</l>
      </lg>
      <lg id="s30" type="stanza">
        <l id="s30:l1">Ende voor sijn levens draet afbrac,</l>
        <l id="s30:l2">sijn hooft noch dese woorden sprac:</l>
      </lg>
      <lg id="s31" type="stanza">
        <l id="s31:l1">‘Ga ginder al in dat corene,</l>
        <l id="s31:l2">ende blaset up minen horene!’</l>
      </lg>
      <lg id="s32" type="stanza">
        <l id="s32:l1">- ‘In dat corene en ga ic niet,</l>
        <l id="s32:l2">up dinen horene en blaes ic niet.’</l>
      </lg>
      <lg id="s33" type="stanza">
        <l id="s33:l1">- ‘Ga onder die galghe om een potteken salven,</l>
        <l id="s33:l2">ende striket aen minen roden halsen!’</l>
      </lg>
      <lg id="s34" type="stanza">
        <l id="s34:l1">- ‘Onder die galghe en ga ic niet:</l>
        <l id="s34:l2">dinen roden halse en bestrijc ic niet.’</l>
      </lg>
      <lg id="s35" type="stanza">
        <l id="s35:l1">Si nam dat hooft al bi den hare,</l>
        <l id="s35:l2">ende waschtet in ene borne clare.</l>
      </lg>
      <lg id="s36" type="stanza">
        <l id="s36:l1">Si sette haer scrilincs up dat ros,</l>
        <l id="s36:l2">ende reet al singhen ende clinghen door dbosch.</l>
      </lg>
      <lg id="s37" type="stanza">
        <l id="s37:l1">Here Halewins broeder quam ghegaen:</l>
        <l id="s37:l2">‘scoon maghet, hoe machet met Halwine staen?’</l>
      </lg>
      <lg id="s38" type="stanza">
        <l id="s38:l1">- ‘Ic hebben ghelaten inne dat velt,</l>
        <l id="s38:l2">met so menich scoon maeghdenbelt.’</l>
      </lg>
      <lg id="s39" type="stanza">
        <l id="s39:l1">Here Halewins suster quam ghegaen:</l>
        <l id="s39:l2">‘scoon maghet, hoe machet met Halwine staen?’</l>
      </lg>
      <lg id="s40" type="stanza">
        <l id="s40:l1">- ‘Hi hevet mi sine conste gheseit:</l>
        <l id="s40:l2">met menigher scone maghet hi reit.’</l>
      </lg>
      <lg id="s41" type="stanza">
        <l id="s41:l1">Here Halewins vader quam ghegaen:</l>
        <l id="s41:l2">‘scoon maghet, hoe machet met Halwine staen?’</l>
      </lg>
      <lg id="s42" type="stanza">
        <l id="s42:l1">- ‘Here Halewin seer moede was:</l>
        <l id="s42:l2">hi rustet stille inne tgras.’</l>
      </lg>
      <lg id="s43" type="stanza">
        <l id="s43:l1">Ende doe si was thalver banen</l>
        <l id="s43:l2">van den bossche sijn moeder quam ane:</l>
      </lg>
      <lg id="s44" type="stanza">
        <l id="s44:l1">‘Segghe mi, o scoone maghet,</l>
        <l id="s44:l2">of ghi minen sone saghet.’</l>
      </lg>
      <lg id="s45" type="stanza">
        <l id="s45:l1">- ‘Ic houde sijn hooft in minen schote;</l>
        <l id="s45:l2">mijn veurschoot van sinen bloede es rode.’</l>
      </lg>
      <lg id="s46" type="stanza">
        <l id="s46:l1">Ende doe si ander poorte quam,</l>
        <l id="s46:l2">bliessi den horen als een man.</l>
      </lg>
      <lg id="s47" type="stanza">
        <l id="s47:l1">Als heur vader dat hadde vernomen,</l>
        <l id="s47:l2">hiette hi se willecomen.</l>
      </lg>
      <lg id="s48" type="stanza">
        <l id="s48:l1">Er wart ghehouden een banquet,</l>
        <l id="s48:l2">ende dat hooft upter tafel gheset.</l>
      </lg>
    </lg>
  </text>
</song>
