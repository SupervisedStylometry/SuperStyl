<?xml version='1.0' encoding='utf-8' standalone='yes'?>
<song>
  <meta>
    <id>113581</id>
    <date>
      <year-start>1621</year-start>
      <year-end>1621</year-end>
    </date>
    <location>
      <orginal-name>mechelen</orginal-name>
      <standard-name>Mechelen, Belgium</standard-name>
      <coordinates>
        <lon>51.0281381</lon>
        <lat>4.4803453</lat>
      </coordinates>
    </location>
    <tags>
      <tag standard-name="rederijkerslied" translation="rhetorician song">rederijkerslied</tag>
    </tags>
    <melody/>
    <categories>
      <category translation="groups">groepen</category>
    </categories>
  <author>Jan Thieullier</author></meta>
  <text>
    <lg type="song">
      <lg id="s1" type="stanza">
        <l id="s1:l1">COmpt ghy jonghe scholieren,</l>
        <l id="s1:l2">Van wt alle cortieren,</l>
        <l id="s1:l3">VVilt vrolijcken creijieren,</l>
        <l id="s1:l4">Sprinckt nu vrij wtter muijten,</l>
        <l id="s1:l5">VVilt nu 'tgroen wout verchieren,</l>
        <l id="s1:l6">Met Venus camenieren,</l>
        <l id="s1:l7">Croontse vry met Laurieren,</l>
        <l id="s1:l8">Aensiet des Meys fiertuijten,</l>
        <l id="s1:l9">Priapus houen saen,</l>
        <l id="s1:l10">Seer fraey verchieret staen,</l>
        <l id="s1:l11">Door Flora ombelaen,</l>
        <l id="s1:l12">Hebben wy nu ontfaen,</l>
        <l id="s1:l13">Seer veel fraey blomkens schoone,</l>
        <l id="s1:l14">Schijnckt sy elcken persoone,</l>
        <l id="s1:l15">Sy staen lieflijck ten thoone,</l>
        <l id="s1:l16">Ceres bly omghescoort,</l>
        <l id="s1:l17">Brenckt veel schoon vruchten voort,</l>
      </lg>
      <lg id="s2" type="stanza">
        <l id="s2:l1">Comt Mercuri verheuen,</l>
        <l id="s2:l2">Die Argus brocht om d'leuen,</l>
        <l id="s2:l3">Hebt inden slaep gedreuen,</l>
        <l id="s2:l4">Door v wel spelen vierich.</l>
        <l id="s2:l5">Poliphemus beneuen,</l>
        <l id="s2:l6">Doet hier oock vreucht aencleuen,</l>
        <l id="s2:l7">Laet nu soet gheluijt gheuen,</l>
        <l id="s2:l8">V ruijs pijpe mannierich.</l>
        <l id="s2:l9">Comt neghen Musen al,</l>
        <l id="s2:l10">Maeckt hier een bly ghescal.</l>
        <l id="s2:l11">Compt Pan vreest geenen val,</l>
        <l id="s2:l12">Speelt op v pijpken smal.</l>
        <l id="s2:l13">Orpheus wilt ons wincken,</l>
        <l id="s2:l14">Compt sonder achter dincken,</l>
        <l id="s2:l15">Laet nu v herpe clincken.</l>
        <l id="s2:l16">Compt Triton blijft ons by,</l>
        <l id="s2:l17">Blaest op den horen vry.</l>
      </lg>
      <lg id="s3" type="stanza">
        <l id="s3:l1">Ghy dochters hooch van namen,</l>
        <l id="s3:l2">VVilt v tot minnen pramen,</l>
        <l id="s3:l3">Compt nu recht naer 't betamen,</l>
        <l id="s3:l4">In desen mey vol lusten:</l>
        <l id="s3:l5">VVilt v gheen deuchden schamen,</l>
        <l id="s3:l6">Troost v lieff t'sijnder vramen,</l>
        <l id="s3:l7">Anders compt ghy in blamen,</l>
        <l id="s3:l8">Gaet met v lieffken rusten:</l>
        <l id="s3:l9">In Cefalus groen reijs,</l>
        <l id="s3:l10">Leydt v lieff met auijs.</l>
        <l id="s3:l11">Temis trouwe propijs,</l>
        <l id="s3:l12">Leert ons goet onderwijs.</l>
        <l id="s3:l13">Minerua t'onser eeren,</l>
        <l id="s3:l14">Sal om haer wijsheyt leeren,</l>
        <l id="s3:l15">Om lieffde te vermeeren,</l>
        <l id="s3:l16">Schaudt al de clappaerdts quaet,</l>
        <l id="s3:l17">Die saeyen haer vals saet.</l>
      </lg>
      <lg id="s4" type="stanza">
        <l id="s4:l1">Ghy Iong-mans sonder flouwen.</l>
        <l id="s4:l2">Hebt ghy een lieff vol trouwen,</l>
        <l id="s4:l3">VViltse in eeren houwen,</l>
        <l id="s4:l4">In lieffden op der erden.</l>
        <l id="s4:l5">Iason bly int aenschouwen,</l>
        <l id="s4:l6">Liet die schoon fleur der vrouwen,</l>
        <l id="s4:l7">Media int benouwen,</l>
        <l id="s4:l8">Hy d√© als den onwerden,</l>
        <l id="s4:l9">Als Perceus plaijsant,</l>
        <l id="s4:l10">Doet v lieff onderstant,</l>
        <l id="s4:l11">Die door den minnen brant,</l>
        <l id="s4:l12">Adromeda ontbant,</l>
        <l id="s4:l13">Al door der minnen treken,</l>
        <l id="s4:l14">Is Piramus doorsteken,</l>
        <l id="s4:l15">Om Tisbe est ghebleken.</l>
        <l id="s4:l16">Lieffde Leander dwanck,</l>
        <l id="s4:l17">Om Ero in see spranck.</l>
      </lg>
      <lg id="s5" type="stanza">
        <l id="s5:l1">Princen sonder vernoeyen,</l>
        <l id="s5:l2">VVilt v ter deuchden spoeyen,</l>
        <l id="s5:l3">Discordia verfoeyen,</l>
        <l id="s5:l4">Nu en tot allen stonden,</l>
        <l id="s5:l5">Ist dat ghyt v wilt moeyen,</l>
        <l id="s5:l6">VVilt ons const recht beuroeyen,</l>
        <l id="s5:l7">Altijt in lieffden groeyen.</l>
        <l id="s5:l8">Dat is al haer vermonden:</l>
        <l id="s5:l9">Vliet Eoylus wat ghy doet,</l>
        <l id="s5:l10">En Midas vals gebroet,</l>
        <l id="s5:l11">Hout Ira onder voet,</l>
        <l id="s5:l12">Inuidia verhoet,</l>
        <l id="s5:l13">Laet Mars nu ver by lyen,</l>
        <l id="s5:l14">Bellona wilt oock myen,</l>
        <l id="s5:l15">Sy willen ons bestryen,</l>
        <l id="s5:l16">Bemint Rethorica,</l>
        <l id="s5:l17">Pax met Iusticia.</l>
      </lg>
    </lg>
  </text>
</song>
