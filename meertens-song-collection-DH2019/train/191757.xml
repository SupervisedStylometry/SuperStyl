<?xml version='1.0' encoding='utf-8' standalone='yes'?>
<song>
  <meta>
    <id>191757</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody/>
  <author>J. Sent</author></meta>
  <text>
    <lg type="song">
      <lg id="s1" type="stanza">
        <l id="s1:l1">DIe dwaes die spreeckt in zijn herte seer quaet:</l>
        <l id="s1:l2">Daer is geen Godt en hy verwoest met desen</l>
        <l id="s1:l3">Sijn leven gantsch door syn grouwelijc wesen</l>
        <l id="s1:l4">Daer is niet een die met 't woort ofte daet,</l>
        <l id="s1:l5">Wat goets begaet.</l>
      </lg>
      <lg id="s2" type="stanza">
        <l id="s2:l1">Godt des Hemels, de werelt over siet</l>
        <l id="s2:l2">Ende bemerckt de menschen inden lande,</l>
        <l id="s2:l3">Of daer een is die met goeden verstande</l>
        <l id="s2:l4">Om Godts goetheyt te soecken int verdriet,</l>
        <l id="s2:l5">Hem doch bevlijt.</l>
      </lg>
      <lg id="s3" type="stanza">
        <l id="s3:l1">Alles ghemerckt, hy vindt datse int ghemeen:</l>
        <l id="s3:l2">Al afwijcken, end' gaen op boose wegen,</l>
        <l id="s3:l3">Sy zijn grouwelijck, jae tot quaet genegen,</l>
        <l id="s3:l4">Die wat goets werckt, en is onder hen geen</l>
        <l id="s3:l5">Jae niet tot een.</l>
      </lg>
      <lg id="s4" type="stanza">
        <l id="s4:l1">Sijn dan de boose soo dwaes al te zaem,</l>
        <l id="s4:l2">Datse niet dan quaet doen sonder afkeeren?</l>
        <l id="s4:l3">Die mijn arme volck als dat broodt gantsch verteeren,</l>
        <l id="s4:l4">End' zijn om t'aenroepen des Heeren naem</l>
        <l id="s4:l5">Seer onbequaem.</l>
      </lg>
      <lg id="s5" type="stanza">
        <l id="s5:l1">Sy sullen hen verwonderen voorwaer,</l>
        <l id="s5:l2">Als sy haest beanghst zijnde sullen beven,</l>
        <l id="s5:l3">Want God, wiens goetheyt seer hooch is verheven,</l>
        <l id="s5:l4">Is met den vroomen, die hem voor end' naer</l>
        <l id="s5:l5">Lief heeft eenpaer.</l>
      </lg>
      <lg id="s6" type="stanza">
        <l id="s6:l1">Ghy mensch ongheluckich dit noch verstaet</l>
        <l id="s6:l2">Ghy die bespot 't voornemen van den vromen</l>
        <l id="s6:l3">'T welc God in zijn hert goedichlijck laet comen</l>
        <l id="s6:l4">Die alleen is des vromen toeverlaet,</l>
        <l id="s6:l5">Dien ghy versmaet.</l>
      </lg>
      <lg id="s7" type="stanza">
        <l id="s7:l1">Och dat die hulp over Israel Heer:</l>
        <l id="s7:l2">Quaem wt Zion, ende dat Godt wt 't verlanghen</l>
        <l id="s7:l3">Wilde verlossen zijn arm volck ghevanghen,</l>
        <l id="s7:l4">Israel end' Jacob zouden in eer</l>
        <l id="s7:l5">Verblijdt zijn seer.</l>
      </lg>
    </lg>
  </text>
</song>
