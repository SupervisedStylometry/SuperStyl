<?xml version='1.0' encoding='utf-8' standalone='yes'?>
<song>
  <meta>
    <id>113584</id>
    <date>
      <year-start>1621</year-start>
      <year-end>1621</year-end>
    </date>
    <location>
      <orginal-name>mechelen</orginal-name>
      <standard-name>Mechelen, Belgium</standard-name>
      <coordinates>
        <lon>51.0281381</lon>
        <lat>4.4803453</lat>
      </coordinates>
    </location>
    <tags>
      <tag standard-name="rederijkerslied" translation="rhetorician song">rederijkerslied</tag>
    </tags>
    <melody>De vogeltjes in de muiten</melody>
    <categories>
      <category translation="groups">groepen</category>
    </categories>
  <author>Jan Thieullier</author></meta>
  <text>
    <lg type="song">
      <lg id="s1" type="stanza">
        <l id="s1:l1">VVIlt al commen ter feesten</l>
        <l id="s1:l2">Die Rethorica bemindt,</l>
        <l id="s1:l3">En al minst met den meesten</l>
        <l id="s1:l4">Eendrachtich sijn ghesint,</l>
        <l id="s1:l5">Oft Mars hem wilde moijen</l>
        <l id="s1:l6">Al om haer leet te doen,</l>
        <l id="s1:l7">Laet ons te roepen spoeijen</l>
        <l id="s1:l8">Der Goden hulpe coen.</l>
      </lg>
      <lg id="s2" type="stanza">
        <l id="s2:l1">Compt Musen alle neghen,</l>
        <l id="s2:l2">VVilt haer doen sulcken bijstandt,</l>
        <l id="s2:l3">Ghelijck ghy hebt verkreghen,</l>
        <l id="s2:l4">V verlost al wt de handt,</l>
        <l id="s2:l5">Van Pireneus onsachtich,</l>
        <l id="s2:l6">Die naer v eere stondt,</l>
        <l id="s2:l7">Neghen Ghesusters crachtich,</l>
        <l id="s2:l8">Gheleertheyt ghy verwont.</l>
      </lg>
      <lg id="s3" type="stanza">
        <l id="s3:l1">Pallas laet sijn gesonden,</l>
        <l id="s3:l2">V broeder Perseus stoudt,</l>
        <l id="s3:l3">Andromeda ghebonden,</l>
        <l id="s3:l4">Hy verloste onbenout</l>
        <l id="s3:l5">VVant voor des Serpents spijse,</l>
        <l id="s3:l6">Soo was sy daer gestelt,</l>
        <l id="s3:l7">D'welck hy al met aduijse,</l>
        <l id="s3:l8">Ter neder heeft geuelt.</l>
      </lg>
      <lg id="s4" type="stanza">
        <l id="s4:l1">VVordt die const door boosheden,</l>
        <l id="s4:l2">Als Philomena ghemaeckt,</l>
        <l id="s4:l3">Haer tonghe wt ghesneden,</l>
        <l id="s4:l4">En door Thereus ontschaeckt,</l>
        <l id="s4:l5">Als is den tijt van vreden,</l>
        <l id="s4:l6">Soo word haer stemme ghehoort,</l>
        <l id="s4:l7">Als t'snaechte gaels soetheden,</l>
        <l id="s4:l8">Tot des minnaers confoort.</l>
      </lg>
      <lg id="s5" type="stanza">
        <l id="s5:l1">Haer redenrijcke dichten,</l>
        <l id="s5:l2">Steenen hert vermorwen can,</l>
        <l id="s5:l3">Het onverstant verlichten,</l>
        <l id="s5:l4">T'bleeck wel aen Orpheus dan,</l>
        <l id="s5:l5">Steenen Boomen en dieren,</l>
        <l id="s5:l6">T'was hem al onderdaen,</l>
        <l id="s5:l7">Sonder die Bucchus vieren,</l>
        <l id="s5:l8">VVant sy die const versmaen.</l>
      </lg>
    </lg>
  </text>
</song>
