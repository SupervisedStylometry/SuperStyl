<?xml version='1.0' encoding='utf-8' standalone='yes'?>
<song>
  <meta>
    <id>16078</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Een wijf van reine zeden</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Een wijf van reinen zeden,</l>
        <l id="s1:l2">vulmaect van allen leden,</l>
        <l id="s1:l3">hovesch ende vroet,</l>
        <l id="s1:l4">di heift mi ghebeiden</l>
        <l id="s1:l5">in ghestadicheden</l>
        <l id="s1:l6">te voughene hertze ende moet;</l>
        <l id="s1:l7">quaet aeste es al ontspoet.</l>
      </lg>
      <lg id="s2" type="stanza">
        <l id="s2:l1">Doe seidic: ‘werde vrouwe,</l>
        <l id="s2:l2">ghestadich ende ghetrauwe,</l>
        <l id="s2:l3">so willic emmer zijn,</l>
        <l id="s2:l4">up dat ic trauwe gelauwe.</l>
        <l id="s2:l5">Nu blivic in den rauwe,</l>
        <l id="s2:l6">men doet mi geene anscijn;</l>
        <l id="s2:l7">verlangen doet mi pijn.</l>
      </lg>
      <lg id="s3" type="stanza">
        <l id="s3:l1">Dat wijf van herten reine</l>
        <l id="s3:l2">die sprac: ‘die minne es cleine,</l>
        <l id="s3:l3">die verlangen dost.</l>
        <l id="s3:l4">Mindi anders geine,</l>
        <l id="s3:l5">so blijft met haer ghemeine,</l>
        <l id="s3:l6">gheift u in haer behoet;</l>
        <l id="s3:l7">quaet aeste es al onspoet.’</l>
      </lg>
      <lg id="s4" type="stanza">
        <l id="s4:l1">- ‘Vrauwe, in caent gelaten,</l>
        <l id="s4:l2">al soudser mi omme haten,</l>
        <l id="s4:l3">so heift de hertze mijn.</l>
        <l id="s4:l4">Ic truere boven maten,</l>
        <l id="s4:l5">ic claghe en mach mi baten,</l>
        <l id="s4:l6">niet een vingerlijn;</l>
        <l id="s4:l7">verlangen doet mi pijn.’</l>
      </lg>
      <lg id="s5" type="stanza">
        <l id="s5:l1">Si sprac: ghi sult u houden,</l>
        <l id="s5:l2">vroilic ende verbouden,</l>
        <l id="s5:l3">in der minnen gloet.</l>
        <l id="s5:l4">Al souddi u bescouden,</l>
        <l id="s5:l5">ne latet niet vercouden,</l>
        <l id="s5:l6">na tzuere comet tzoet;</l>
        <l id="s5:l7">quaet aeste es al ontspoet.’</l>
      </lg>
      <lg id="s6" type="stanza">
        <l id="s6:l1">Doe andwordic hare:</l>
        <l id="s6:l2">‘bi den goeden jare,</l>
        <l id="s6:l3">ic ben een arem swijn.</l>
        <l id="s6:l4">So waer ic henen vare,</l>
        <l id="s6:l5">in werde niet geware,</l>
        <l id="s6:l6">an haer al sulken fijn;</l>
        <l id="s6:l7">verlangen doet mi pijn.’</l>
      </lg>
      <lg id="s7" type="stanza">
        <l id="s7:l1">Si sprac: ‘die wil becliven</l>
        <l id="s7:l2">in te minnene wiven,</l>
        <l id="s7:l3">die wachte na de vloet,</l>
        <l id="s7:l4">ende doe sijn sceipkin driven.</l>
        <l id="s7:l5">Laettijt te lange bliven</l>
        <l id="s7:l6">en doet hem nummer goet:</l>
        <l id="s7:l7">quaet aeste es al ontspoet.’</l>
      </lg>
      <lg id="s8" type="stanza">
        <l id="s8:l1">Nu laet ons wachten alle,</l>
        <l id="s8:l2">als ons de tijt gevalle,</l>
        <l id="s8:l3">so wilwi wacker zijn.</l>
        <l id="s8:l4">Dat men ons niet vergalle:</l>
        <l id="s8:l5">die tpaert heift binden stalle</l>
        <l id="s8:l6">verware sijn slotelkijn;</l>
        <l id="s8:l7">verlangen doet mi pijn.</l>
      </lg>
    </lg>
  </text>
</song>
