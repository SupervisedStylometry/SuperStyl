<?xml version='1.0' encoding='utf-8' standalone='yes'?>
<song>
  <meta>
    <id>18559</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik weet nog een maagd</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ten was noyt mensche van sonden,</l>
        <l id="s1:l2">van sonden so versaecht,</l>
        <l id="s1:l3">had hijs groten rouwe,</l>
        <l id="s1:l4">en Gode sijn liden claecht</l>
        <l id="s1:l5">ende voort op hope levet,</l>
        <l id="s1:l6">God die Heere is al so goet,</l>
        <l id="s1:l7">dat hijt hem al verghevet.</l>
      </lg>
      <lg id="s2" type="stanza">
        <l id="s2:l1">Wij willen God gaen dienen,</l>
        <l id="s2:l2">hi salt ons loonen bat,</l>
        <l id="s2:l3">hi wil ons gaerne gheven</l>
        <l id="s2:l4">sinen eeweliken schat,</l>
        <l id="s2:l5">die niet en mach vergaen,</l>
        <l id="s2:l6">daer eenen dach meer vruechden is</l>
        <l id="s2:l7">dan hier vijfduysent iaer.</l>
      </lg>
      <lg id="s3" type="stanza">
        <l id="s3:l1">Aen God van hemelrike</l>
        <l id="s3:l2">staet alle mijn toeverlaet,</l>
        <l id="s3:l3">want alle dese werelt</l>
        <l id="s3:l4">in sijnder hulden staet,</l>
        <l id="s3:l5">daer sonder niet en mach sijn</l>
        <l id="s3:l6">eenen corten ooghenblick;</l>
        <l id="s3:l7">dat is ons allen aen schijn.</l>
      </lg>
      <lg id="s4" type="stanza">
        <l id="s4:l1">Hi wacht hem also wale,</l>
        <l id="s4:l2">die hem te wachten heeft;</l>
        <l id="s4:l3">men vint in niemant trouwe,</l>
        <l id="s4:l4">in gheenen mensche die leeft,</l>
        <l id="s4:l5">dan aen den rijcken God;</l>
        <l id="s4:l6">wouden wij dat wel verstaen,</l>
        <l id="s4:l7">wij onderhielen sijn ghebot.</l>
      </lg>
      <lg id="s5" type="stanza">
        <l id="s5:l1">Dese boose werelt</l>
        <l id="s5:l2">en is anders niet</l>
        <l id="s5:l3">dan loos, quaet ende vals,</l>
        <l id="s5:l4">onghestadich als dat riet</l>
        <l id="s5:l5">dat voer alle winden helt;</l>
        <l id="s5:l6">so wie der werelt volgen wil,</l>
        <l id="s5:l7">sijn herte blijft onghestelt.</l>
      </lg>
      <lg id="s6" type="stanza">
        <l id="s6:l1">Dese valsche werelt is</l>
        <l id="s6:l2">broosscher dan een ghelas;</l>
        <l id="s6:l3">ten was noyt eenich mensche,</l>
        <l id="s6:l4">hoe hooch hi gheboren was,</l>
        <l id="s6:l5">hi en sterf, ende wert niet</l>
        <l id="s6:l6">met alle sinen groten goede,</l>
        <l id="s6:l7">daer hi hem toe verliet.</l>
      </lg>
    </lg>
  </text>
</song>
