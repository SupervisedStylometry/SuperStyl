<?xml version='1.0' encoding='utf-8' standalone='yes'?>
<song>
  <meta>
    <id>24508</id>
    <date>
      <year-start>1476</year-start>
      <year-end>1500</year-end>
    </date>
    <tags>
      <tag standard-name="marialied" translation="Maria song">Marialied</tag>
      <tag standard-name="devoot lied" translation="devotional song">devoot lied</tag>
    </tags>
    <melody/>
    <categories>
      <category translation="religion">godsdienst</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">Ic heb gejaget myn leuen <rhyme label="a" type="m">lanck</rhyme></l>
        <l id="s1:l2" met="3" type="-+">al om een joncfrouwe <rhyme label="b" type="f">schoen</rhyme></l>
        <l id="s1:l3" met="4" type="-+">die alre schoenste wyngart <rhyme label="a" type="m" corresp="#s1:l1">ranck</rhyme></l>
        <l id="s1:l4" met="3" type="-+">al in des hemels <rhyme label="b" type="f" corresp="#s1:l2">throne</rhyme></l>
        <l id="s1:l5" met="4" type="-+">mit engelen is sy wal <rhyme label="c" type="m">omset</rhyme></l>
        <l id="s1:l6" met="3" type="-+">ic en kan daer niet by <rhyme label="d" type="f">comen</rhyme></l>
        <l id="s1:l7" met="4" type="-+">myn sunden hebben my <rhyme label="c" type="m" corresp="#s1:l5">belet</rhyme></l>
        <l id="s1:l8" met="3" type="-+">des mach ick my <rhyme label="d" type="f" corresp="#s1:l6">bedroeuen</rhyme></l>
      </lg>
      <lg id="s2" type="stanza">
        <l id="s2:l1" met="4" type="-+">Ick byn verdoelt op deser <rhyme label="a" type="m">jacht</rhyme></l>
        <l id="s2:l2" met="3" type="-+">die werlt heeft my <rhyme label="b" type="f">bedragen</rhyme></l>
        <l id="s2:l3" met="4" type="-+">genoecht die heb ic seer <rhyme label="a" type="m" corresp="#s2:l1">geacht</rhyme></l>
        <l id="s2:l4" met="3" type="-+">in wanen byn ic <rhyme label="b" type="f" corresp="#s2:l2">bedragen</rhyme></l>
        <l id="s2:l5" met="4" type="-+">rickheit ende lof heb ic <rhyme label="c" type="m">gemynt</rhyme></l>
        <l id="s2:l6" met="3" type="-+">ende ydelheit <rhyme label="d" type="f">wtuercaren</rhyme></l>
        <l id="s2:l7" met="4" type="-+">in waenen byn ic aldus <rhyme label="c" type="m" corresp="#s2:l5">verleyt</rhyme></l>
        <l id="s2:l8" met="3" type="-+">den wech heb ic <rhyme label="d" type="f" corresp="#s2:l6">verlaeren</rhyme></l>
      </lg>
      <lg id="s3" type="stanza">
        <l id="s3:l1" met="4" type="-+">Ick wil opstaen tys meer dan <rhyme label="a" type="m">tyt</rhyme></l>
        <l id="s3:l2" met="3" type="-+">ende sueken oer <rhyme label="b" type="f">alleyn</rhyme></l>
        <l id="s3:l3" met="4" type="-+">die joncfrouwe schoen diet al <rhyme label="a" type="m" corresp="#s3:l1">verblyt</rhyme></l>
        <l id="s3:l4" met="3" type="-+">Maria is die ic <rhyme label="b" type="f" corresp="#s3:l2">meyne</rhyme></l>
        <l id="s3:l5" met="4" type="-+">sy is een wech alsmen <rhyme label="c" type="m">verclaert</rhyme></l>
        <l id="s3:l6" met="3" type="-+">ic wil my tot hoer <rhyme label="d" type="f">keren</rhyme></l>
        <l id="s3:l7" met="4" type="-+">den rechten wech ten <rhyme label="c" type="m" corresp="#s3:l5">hemelrike</rhyme></l>
        <l id="s3:l8" met="3" type="-+">mach ic noch aen hoer <rhyme label="d" type="f" corresp="#s3:l6">leren</rhyme></l>
      </lg>
      <lg id="s4" type="stanza">
        <l id="s4:l1" met="4" type="-+">O Jhesus here nv bid ic <rhyme label="a" type="m">di</rhyme></l>
        <l id="s4:l2" met="3" type="-+">al wt myns herten <rhyme label="b" type="f">gronde</rhyme></l>
        <l id="s4:l3" met="4" type="-+">van sunden wilt my maken <rhyme label="a" type="m" corresp="#s4:l1">vry</rhyme></l>
        <l id="s4:l4" met="3" type="-+">dat is nv ende tot allen <rhyme label="b" type="f" corresp="#s4:l2">stonden</rhyme></l>
        <l id="s4:l5" met="4" type="-+">doe my die puere moeder <rhyme label="c" type="m">dyn</rhyme></l>
        <l id="s4:l6" met="3" type="-+">mit suuerheit <rhyme label="d" type="f">aenschouwen</rhyme></l>
        <l id="s4:l7" met="4" type="-+">doer hoer wilt my genadich <rhyme label="c" type="m" corresp="#s4:l5">syn</rhyme></l>
        <l id="s4:l8" met="3" type="-+">ic wil hoer dienen mit <rhyme label="d" type="f" corresp="#s4:l6">trouwen</rhyme></l>
      </lg>
      <lg id="s5" type="stanza">
        <l id="s5:l1" met="4" type="-+">der engelen macht wilt <rhyme label="a" type="m">opslaen</rhyme></l>
        <l id="s5:l2" met="3" type="-+">ende din ontfermighe <rhyme label="b" type="f">ogen</rhyme></l>
        <l id="s5:l3" met="4" type="-+">ic heb v groetlic <rhyme label="a" type="m" corresp="#s5:l1">mysdaen</rhyme></l>
        <l id="s5:l4" met="3" type="-+">des is myn herte in <rhyme label="b" type="f" corresp="#s5:l2">doegden</rhyme></l>
        <l id="s5:l5" met="4" type="-+">sy is der sunders <rhyme label="c" type="m">toeuerlaet</rhyme></l>
        <l id="s5:l6" met="3" type="-+">ende oec een <rhyme label="d" type="f">troesterynne</rhyme></l>
        <l id="s5:l7" met="4" type="-+">doer hoer wylt my genadich <rhyme label="c" type="m" corresp="#s5:l5">syn</rhyme></l>
        <l id="s5:l8" met="3" type="-+">als ick sal scheyden van <rhyme label="d" type="f" corresp="#s5:l6">heen</rhyme></l>
      </lg>
      <lg id="s6" type="stanza">
        <l id="s6:l1" met="4" type="-+">Myn vrende magen ende <rhyme label="a" type="m">staet</rhyme></l>
        <l id="s6:l2" met="3" type="-+">sy willen my <rhyme label="b" type="f">beswyken</rhyme></l>
        <l id="s6:l3" met="4" type="-+">scryftuere bewyset my den <rhyme label="a" type="m" corresp="#s6:l1">wech</rhyme></l>
        <l id="s6:l4" met="3" type="-+">dat ic alleen moet <rhyme label="b" type="f" corresp="#s6:l2">stryden</rhyme></l>
        <l id="s6:l5" met="4" type="-+">O moeder gades daer om wilt <rhyme label="c" type="m">staen</rhyme></l>
        <l id="s6:l6" met="3" type="-+">by my als ic sal <rhyme label="d" type="f">steruen</rhyme></l>
        <l id="s6:l7" met="4" type="-+">want ic moet loen nae werken <rhyme label="c" type="m" corresp="#s6:l5">ontfaen</rhyme></l>
        <l id="s6:l8" met="3" type="-+">wylt my genaede <rhyme label="d" type="f" corresp="#s6:l6">verweruen</rhyme></l>
      </lg>
    </lg>
  </text>
</song>
