<?xml version='1.0' encoding='utf-8' standalone='yes'?>
<song>
  <meta>
    <id>122753</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="liefdeslied" translation="love song">liefdeslied</tag>
      <tag standard-name="afscheidslied" translation="farewell song">afscheidslied</tag>
    </tags>
    <melody>Het regende zeer en ik word nat</melody>
    <categories>
      <category translation="love and sex">liefde en seks</category>
      <category translation="occasions">gelegenheden</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Hi sprac: ‘Lief, wiltu mijns gedincken,</l>
        <l id="s1:l2">Dinen orlof willic ontfaên;</l>
        <l id="s1:l3">Mijn hertebloet willic u scincken,</l>
        <l id="s1:l4">Dijn guetlicheit willic di laên.</l>
        <l id="s1:l5">Och, ghedinck mijns!’</l>
      </lg>
      <lg id="s2" type="stanza">
        <l id="s2:l1">Si sprac: ‘Hebbic dat wel verstaen?</l>
        <l id="s2:l2">Ach leider! moet wi ghesceiden sijn?</l>
        <l id="s2:l3">Dijn hertebloet willic ontfaên,</l>
        <l id="s2:l4">Ende leggent nevens dat herte mijn.</l>
        <l id="s2:l5">Och, ghedinck mijns!’</l>
      </lg>
      <lg id="s3" type="stanza">
        <l id="s3:l1">Si sprac: ‘En mach niet langher beiden</l>
        <l id="s3:l2">Van dies ic in mijn herte doghen?’</l>
        <l id="s3:l3">Wel droefelic ghinc si doe screiden:</l>
        <l id="s3:l4">Die tranen spronghen haer uten oghen.</l>
        <l id="s3:l5">Och, ghedinck mijns!</l>
      </lg>
      <lg id="s4" type="stanza">
        <l id="s4:l1">Doen hise soe droefelic sach screijen,</l>
        <l id="s4:l2">Doen droefde hem sijn herte binnen;</l>
        <l id="s4:l3">Doen en wilde hi niet langher beiden;</l>
        <l id="s4:l4">Hi sprac met enen droeven sinnen:</l>
        <l id="s4:l5">Och, ghedinck mijns!</l>
      </lg>
      <lg id="s5" type="stanza">
        <l id="s5:l1">Hi nam een mesken in sijn hant;</l>
        <l id="s5:l2">Hi sprac: ‘Hout van den bloede mijn!</l>
        <l id="s5:l3">Soe waer ghi comt in enech lant</l>
        <l id="s5:l4">Dat u ghedincke waeraf dat si!</l>
        <l id="s5:l5">Och, ghedinck mijns!’</l>
      </lg>
      <lg id="s6" type="stanza">
        <l id="s6:l1">Doen si dat mes ghetoghen sach,</l>
        <l id="s6:l2">Si sprac: ‘Saltu di selven steken?</l>
        <l id="s6:l3">Wat salic doen, o wi, o wach!</l>
        <l id="s6:l4">Mi dunct mijn herte sal mi breken.</l>
        <l id="s6:l5">Och, ghedinck mijns!’</l>
      </lg>
      <lg id="s7" type="stanza">
        <l id="s7:l1">Die ioncfrouwe bleef in groten sorghe:</l>
        <l id="s7:l2">Dat was in alsoe korter stont.</l>
        <l id="s7:l3">Hi nam aen hare Sint Janne te borghe.</l>
        <l id="s7:l4">Die tranen vielen haer in den mont.</l>
        <l id="s7:l5">Och, ghedinck mijns!</l>
      </lg>
      <lg id="s8" type="stanza">
        <l id="s8:l1">Si stac hem een vingerlijn aender hant,</l>
        <l id="s8:l2">Dat was al van finen goude;</l>
        <l id="s8:l3">Soe waer hi quame in enech lant,</l>
        <l id="s8:l4">Dat hi haers ghedincken soude.</l>
        <l id="s8:l5">Och, ghedinck mijns!</l>
      </lg>
      <lg id="s9" type="stanza">
        <l id="s9:l1">Die ioncfrouwe was van hem ghesceiden,</l>
        <l id="s9:l2">Ende si bleef in groten rouwe.</l>
        <l id="s9:l3">Si sprac: ‘Onse here God moet u gheleiden,</l>
        <l id="s9:l4">Ende u bescermen onse suete Vrouwe!</l>
        <l id="s9:l5">Och, ghedinck mijns!’</l>
      </lg>
      <lg id="s10" type="stanza">
        <l id="s10:l1">Die ioncfrouwe ghinck op hare camer saen;</l>
        <l id="s10:l2">Haer selven ginc si daer ontwinden:</l>
        <l id="s10:l3">Een suver cleet heeft si ane ghedaen;</l>
        <l id="s10:l4">Een heilech leven ghinc si doe leiden.</l>
        <l id="s10:l5">Och, ghedinck mijns!</l>
      </lg>
    </lg>
  </text>
</song>
