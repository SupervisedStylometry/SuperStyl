<?xml version='1.0' encoding='utf-8' standalone='yes'?>
<song>
  <meta>
    <id>16759</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik ging nog gisteravond zo heimelijk een gang</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Hoort mannen ende vrouwen,</l>
        <l id="s1:l2">jonck, oudt, arm ende rijck,</l>
        <l id="s1:l3">wilt op den Heere betrouwen,</l>
        <l id="s1:l4">zijn woort is autentijck;</l>
        <l id="s1:l5">hierom so neemt van hem gheen wijck,</l>
        <l id="s1:l6">zijn wonder mocht men aenschouwen</l>
        <l id="s1:l7">voor Alckmaer clarelijck.</l>
      </lg>
      <lg id="s2" type="stanza">
        <l id="s2:l1">De stadt die was beleghen,</l>
        <l id="s2:l2">tis elck man openbaer,</l>
        <l id="s2:l3">maer Godt door synen seghen</l>
        <l id="s2:l4">die namse in zijn bewaer,</l>
        <l id="s2:l5">alsoot daer is ghebleken claer,</l>
        <l id="s2:l6">al door zijn grooten reghen</l>
        <l id="s2:l7">ende vloet so vroech int jaer.</l>
      </lg>
      <lg id="s3" type="stanza">
        <l id="s3:l1">Sy meynden de stadt te vernieten</l>
        <l id="s3:l2">als sy daer quamen ontrent,</l>
        <l id="s3:l3">met stormen ende schieten,</l>
        <l id="s3:l4">te bringhen in torment;</l>
        <l id="s3:l5">maer Godt, die alle herten kent,</l>
        <l id="s3:l6">begon dit te verdrieten,</l>
        <l id="s3:l7">heeft de vyanden afghewent.</l>
      </lg>
      <lg id="s4" type="stanza">
        <l id="s4:l1">Sy meynden de zee te verwerven,</l>
        <l id="s4:l2">te bringhen in haer ghewelt;</l>
        <l id="s4:l3">Noorthollant te verderven,</l>
        <l id="s4:l4">daer waren sy op gestelt;</l>
        <l id="s4:l5">sy hadden de Geusen so gheern ghequelt,</l>
        <l id="s4:l6">van hongher te doen sterven,</l>
        <l id="s4:l7">te versmachten, tzy u vertelt.</l>
      </lg>
      <lg id="s5" type="stanza">
        <l id="s5:l1">Sy ginghen malcander toeschrijven,</l>
        <l id="s5:l2">de zee die waer ons nut,</l>
        <l id="s5:l3">de Geus can niet bedrijven,</l>
        <l id="s5:l4">houten pompen is zijn gheschut,</l>
        <l id="s5:l5">haer volck is weynich, haer macht is rut,</l>
        <l id="s5:l6">wy sullense haest ontlijven;</l>
        <l id="s5:l7">maer haer meyning die is misluct.</l>
      </lg>
      <lg id="s6" type="stanza">
        <l id="s6:l1">Si quamen door de wraken</l>
        <l id="s6:l2">op Zuyderzee met voorspoet,</l>
        <l id="s6:l3">hoochmoedich dat sy spraken:</l>
        <l id="s6:l4">ons saken die staen seer goet;</l>
        <l id="s6:l5">doe quamen haer sulcke pompen te moet,</l>
        <l id="s6:l6">die gingen haer dapperlick raken;</l>
        <l id="s6:l7">ten smaecten haer gants niet soet.</l>
      </lg>
      <lg id="s7" type="stanza">
        <l id="s7:l1">Papouwen, liet ghy u mompen,</l>
        <l id="s7:l2">of bruycte ghy een quaet advijs,</l>
        <l id="s7:l3">dat ghy van houten pompen</l>
        <l id="s7:l4">liet nemen so schoonen prijs,</l>
        <l id="s7:l5">een schip ghelijck een paradijs?</l>
        <l id="s7:l6">U spotten ende schompen</l>
        <l id="s7:l7">maecten u die pompen wel wijs.</l>
      </lg>
      <lg id="s8" type="stanza">
        <l id="s8:l1">Waer is u Inquisicy,</l>
        <l id="s8:l2">u aldermeeste betrou,</l>
        <l id="s8:l3">ghemaeckt op die condicy,</l>
        <l id="s8:l4">die Geusen te bringhen in rou?</l>
        <l id="s8:l5">Waer is die grave van Bossu?</l>
        <l id="s8:l6">U heer, groot van officy,</l>
        <l id="s8:l7">sitt te Hoorn inde kou.</l>
      </lg>
      <lg id="s9" type="stanza">
        <l id="s9:l1">Sijn sy niet vroom van daden,</l>
        <l id="s9:l2">die ghy noemt Lutriaen?</l>
        <l id="s9:l3">Sy doen u beter ghenaden</l>
        <l id="s9:l4">als ghy Rotterdam hebt ghedaen,</l>
        <l id="s9:l5">Zutphen en Naerden, hoort mijn vermaen,</l>
        <l id="s9:l6">oock Haerlem swaer beladen,</l>
        <l id="s9:l7">meyneedich ende valsch verraen.</l>
      </lg>
      <lg id="s10" type="stanza">
        <l id="s10:l1">Oorlof, ghy Christen nacy,</l>
        <l id="s10:l2">weest vroom in woorden en daet,</l>
        <l id="s10:l3">de Spaengiaert is, eylacy,</l>
        <l id="s10:l4">meyneedich en obstinaet;</l>
        <l id="s10:l5">dus wilt niet volghen haren raet,</l>
        <l id="s10:l6">maer bidt den Heer om gracy,</l>
        <l id="s10:l7">dat hy ons beschermt voor tquaet.</l>
      </lg>
    </lg>
  </text>
</song>
