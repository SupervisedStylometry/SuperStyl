<?xml version='1.0' encoding='utf-8' standalone='yes'?>
<song>
  <meta>
    <id>15518</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Criste du biste licht ende dach,</l>
        <l id="s1:l2">voor di sich niemant verberghen en mach;</l>
        <l id="s1:l3">een licht van licht men di verstaet,</l>
        <l id="s1:l4">een salich licht ghi ons verclaert.</l>
      </lg>
      <lg id="s2" type="stanza">
        <l id="s2:l1">Ic bidde di, heilighe here di,</l>
        <l id="s2:l2">in deser nacht behoede mi;</l>
        <l id="s2:l3">in di so si die ruste mijn,</l>
        <l id="s2:l4">laet ons desen nacht in vreden sijn.</l>
      </lg>
      <lg id="s3" type="stanza">
        <l id="s3:l1">Verdrijft des swaren slapes vrist,</l>
        <l id="s3:l2">gheeft ons te ontgaen des viandes list,</l>
        <l id="s3:l3">dat vleische dat suver ende reine si,</l>
        <l id="s3:l4">so stae wi sware sorghen vri.</l>
      </lg>
      <lg id="s4" type="stanza">
        <l id="s4:l1">Nu slapet oghe sonder leit,</l>
        <l id="s4:l2">dat herte waket in stedicheit;</l>
        <l id="s4:l3">bescherme ons Godes rechter hant,</l>
        <l id="s4:l4">verloost ons van der sonden bant.</l>
      </lg>
      <lg id="s5" type="stanza">
        <l id="s5:l1">Beschermer alre kerstenheit,</l>
        <l id="s5:l2">dijn hulpe sterc si ons bereit;</l>
        <l id="s5:l3">nu helpet ons Here uut alre noot</l>
        <l id="s5:l4">door dijn heilighe vijf wonden root.</l>
      </lg>
      <lg id="s6" type="stanza">
        <l id="s6:l1">Ghedenke Here der sware tijt</l>
        <l id="s6:l2">die in den live ghevanghen leit;</l>
        <l id="s6:l3">der sielen, die du hevest verloost,</l>
        <l id="s6:l4">der ghevet, lieve Heer, uwen ewighen troost.</l>
      </lg>
      <lg id="s7" type="stanza">
        <l id="s7:l1">Des vaders cracht, des sones const,</l>
        <l id="s7:l2">des heilighen gheestes goede gonst</l>
        <l id="s7:l3">hebt lof ende eer ende weerdicheit</l>
        <l id="s7:l4">door dijn onghemeten ewicheit.</l>
      </lg>
    </lg>
  </text>
</song>
