<?xml version='1.0' encoding='utf-8' standalone='yes'?>
<song>
  <meta>
    <id>189177</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Vous tous qui avez soif</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Iesus des Soons Syrach,</l>
        <l id="s1:l2">Heeft thien stucken verheven,</l>
        <l id="s1:l3">Eerst als een man vreucht mach,</l>
        <l id="s1:l4">Aen sijn kinders beleven,</l>
        <l id="s1:l5">Wie daer siet sneven,</l>
        <l id="s1:l6">Sijn vyanden benout,</l>
        <l id="s1:l7">Wel hem die heeft ghetrout,</l>
        <l id="s1:l8">(Van God ghegheven)</l>
        <l id="s1:l9">Een wijs verstandich, vroet,</l>
        <l id="s1:l10">Want tis een gave goet.</l>
      </lg>
      <lg id="s2" type="stanza">
        <l id="s2:l1">Die oock gheen schaed en doet,</l>
        <l id="s2:l2">Met sijn spreken expeerdich,</l>
        <l id="s2:l3">Wie niet dienen en moet,</l>
        <l id="s2:l4">Haer, die dat zijn onweerdich,</l>
        <l id="s2:l5">Wel hem die veerdich,</l>
        <l id="s2:l6">Heeft een ghetrouwe vrient,</l>
        <l id="s2:l7">die hem ter noot wel dient,</l>
        <l id="s2:l8">Wel die volheerdich</l>
        <l id="s2:l9">Is cloeck, oock die Gods woort</l>
        <l id="s2:l10">Leert, daerment gheerne hoort.</l>
      </lg>
      <lg id="s3" type="stanza">
        <l id="s3:l1">Och (seght hy dan noch voort)</l>
        <l id="s3:l2">Hoe groot is oock den wijsen,</l>
        <l id="s3:l3">Maer die God vreest accoort,</l>
        <l id="s3:l4">Is boven al te prijsen,</l>
        <l id="s3:l5">Niemant te rijsen,</l>
        <l id="s3:l6">En is boven hem siet,</l>
        <l id="s3:l7">Want gheen dinck isser met,</l>
        <l id="s3:l8">Na sijn advijsen,</l>
        <l id="s3:l9">Dat in so hooghen graet,</l>
        <l id="s3:l10">Als de vreese Gods staet.</l>
      </lg>
      <lg id="s4" type="stanza">
        <l id="s4:l1">De vreese Gods die gaet,</l>
        <l id="s4:l2">Boven al so t'mach blijcken,</l>
        <l id="s4:l3">Wie daer in vroech en laet,</l>
        <l id="s4:l4">Vast blijft sonder afwijcken,</l>
        <l id="s4:l5">By wien ghelijcken,</l>
        <l id="s4:l6">Salmen sulck een vroom Helt,</l>
        <l id="s4:l7">Vorsten hooghe ghestelt,</l>
        <l id="s4:l8">Over de rijcken,</l>
        <l id="s4:l9">die en zijn al niet vry</l>
        <l id="s4:l10">In eeren ghelijck by.</l>
      </lg>
      <lg id="s5" type="stanza">
        <l id="s5:l1">Maer siet toe vrienden ghy,</l>
        <l id="s5:l2">dat u vreese Gods gheene</l>
        <l id="s5:l3">Gheveynstheyt doch en zy,</l>
        <l id="s5:l4">Elck dat van herten meene,</l>
        <l id="s5:l5">Want die alleene</l>
        <l id="s5:l6">Staet, na der menschen roem,</l>
        <l id="s5:l7">End niet en meynet vroom,</l>
        <l id="s5:l8">Met ernst reene,</l>
        <l id="s5:l9">den sulcken en wort daer</l>
        <l id="s5:l10">door veel te ergher, maer</l>
      </lg>
      <lg id="s6" type="stanza">
        <l id="s6:l1">De Enghel Gods eerbaer,</l>
        <l id="s6:l2">Als eenen Legher crachtich,</l>
        <l id="s6:l3">Is altijt rontom haer,</l>
        <l id="s6:l4">die God vreesen eendrachtich,</l>
        <l id="s6:l5">Oock is waerachtich,</l>
        <l id="s6:l6">dat die den Heere vreest,</l>
        <l id="s6:l7">heeft sijnen rechten gheest,</l>
        <l id="s6:l8">End is deelachtich.</l>
        <l id="s6:l9">den Heere tot een groot</l>
        <l id="s6:l10">Toeverlaet in den noot,</l>
      </lg>
      <lg id="s7" type="stanza">
        <l id="s7:l1">De Heere sal hem bloot</l>
        <l id="s7:l2">den besten wegh beraden,</l>
        <l id="s7:l3">de wijsheyt sal met broot,</l>
        <l id="s7:l4">des verstants hem versaden.</l>
        <l id="s7:l5">End uyt ghenaden,</l>
        <l id="s7:l6">Hem laven seer planteyt,</l>
        <l id="s7:l7">Met t'water der wijsheyt,</l>
        <l id="s7:l8">Niet en sal schaden,</l>
        <l id="s7:l9">Hem der hitten verdriet,</l>
        <l id="s7:l10">Die des middaechs gheschiet.</l>
      </lg>
      <lg id="s8" type="stanza">
        <l id="s8:l1">Summa yet beters niet,</l>
        <l id="s8:l2">Dan Gods vreese betrachten,</l>
        <l id="s8:l3">En oock niet soeters siet,</l>
        <l id="s8:l4">Dan op Gods ghebodt achten,</l>
        <l id="s8:l5">Want sy verwachten</l>
        <l id="s8:l6">Al dit God vreesen fijn,</l>
        <l id="s8:l7">Sijn eyghendom te zijn,</l>
        <l id="s8:l8">Houdt in ghedachten,</l>
        <l id="s8:l9">Aller leeringhe slot,</l>
        <l id="s8:l10">Vreest Godt houdt sijn ghebodt,</l>
      </lg>
    </lg>
  </text>
</song>
