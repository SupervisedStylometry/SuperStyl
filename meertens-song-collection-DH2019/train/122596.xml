<?xml version='1.0' encoding='utf-8' standalone='yes'?>
<song>
  <meta>
    <id>122596</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="historielied" translation="historical song">historielied</tag>
    </tags>
    <melody/>
    <categories>
      <category translation="politics and history">politiek en geschiedenis</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Wie wil horen singhen</l>
        <l id="s1:l2">Een druckelijc nieu liet</l>
        <l id="s1:l3">Van den coninc van Castilien,</l>
        <l id="s1:l4">Hoe dat hi uten lande schiet:</l>
      </lg>
      <lg id="s2" type="stanza">
        <l id="s2:l1">Trompetten ende claroenen</l>
        <l id="s2:l2">Dede hi so sere slaen,</l>
        <l id="s2:l3">Dat si alle souden comen</l>
        <l id="s2:l4">Die met hem wilden gaen.</l>
      </lg>
      <lg id="s3" type="stanza">
        <l id="s3:l1">Als si opt water quamen,</l>
        <l id="s3:l2">Daer geschiedde jammer groot;</l>
        <l id="s3:l3">Die schepen vloghen van malcander.</l>
        <l id="s3:l4">Si waren alle in groter noot.</l>
      </lg>
      <lg id="s4" type="stanza">
        <l id="s4:l1">Die coninc sprac: ‘Joanna,</l>
        <l id="s4:l2">Wel edel vrouwe mijn!</l>
        <l id="s4:l3">Dit is bi uwer schulden</l>
        <l id="s4:l4">Dat wi in desen node sijn.’</l>
      </lg>
      <lg id="s5" type="stanza">
        <l id="s5:l1">Die coninc totten stierman sprac:</l>
        <l id="s5:l2">‘Wel edel stierman fijn,</l>
        <l id="s5:l3">Nu brenghet mi weder te lande!</l>
        <l id="s5:l4">Mi en roect niet waer wi sijn.’</l>
      </lg>
      <lg id="s6" type="stanza">
        <l id="s6:l1">Die stierman totten coninc sprac:</l>
        <l id="s6:l2">‘Wel edel here mijn!</l>
        <l id="s6:l3">Ic en can u niet te lande brenghen;</l>
        <l id="s6:l4">Ic en weet niet waer wi sijn.’</l>
      </lg>
      <lg id="s7" type="stanza">
        <l id="s7:l1">Die coninc viel ootmoedelijc</l>
        <l id="s7:l2">Op beide sijne knien:</l>
        <l id="s7:l3">Hi bat Gode van hemelrijc</l>
        <l id="s7:l4">Dat hem gracie mocht geschien.</l>
      </lg>
      <lg id="s8" type="stanza">
        <l id="s8:l1">Die stierman totten coninc sprac:</l>
        <l id="s8:l2">‘Wel edel here mijn!</l>
        <l id="s8:l3">Mi dunct ic hore die voghelen singhen;</l>
        <l id="s8:l4">Ic hope het sal wel sijn.’</l>
      </lg>
      <lg id="s9" type="stanza">
        <l id="s9:l1">Doen si in Enghelant quamen,</l>
        <l id="s9:l2">Men hiet hen willecoem sijn;</l>
        <l id="s9:l3">Men schanc hen daer te drincken</l>
        <l id="s9:l4">Den alderbesten wijn.</l>
      </lg>
      <lg id="s10" type="stanza">
        <l id="s10:l1">Van daer so ghinghen si seilen</l>
        <l id="s10:l2">Al na dat Spaensche lant,</l>
        <l id="s10:l3">Met onser edelder vrouwen,</l>
        <l id="s10:l4">Al in behoudender hant.</l>
      </lg>
    </lg>
  </text>
</song>
