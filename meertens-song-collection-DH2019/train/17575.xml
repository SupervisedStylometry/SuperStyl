<?xml version='1.0' encoding='utf-8' standalone='yes'?>
<song>
  <meta>
    <id>17575</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Het was een klerkje dat ging ter school</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Mijn hertelic lief, wel schoon ioncfrouwe,</l>
        <l id="s1:l2">ghi zijt certeyn myn lief alleyn;</l>
        <l id="s1:l3">moet ic u derven, so lijde ic rouwe:</l>
        <l id="s1:l4">ghi zijt mijn lief, mijns herten greyn.</l>
      </lg>
      <lg id="s2" type="stanza">
        <l id="s2:l1">Als ic dan peynse om dijn figuere,</l>
        <l id="s2:l2">reyn bloeme yent, seer excellent,</l>
        <l id="s2:l3">door amoreusheyt, schoon creatuere,</l>
        <l id="s2:l4">mijn herteken laet ick bi u ontrent.</l>
      </lg>
      <lg id="s3" type="stanza">
        <l id="s3:l1">Ghi zijt die liefste, ghi sultse blijven,</l>
        <l id="s3:l2">spijt diet benijt, het moet ymmers zijn;</l>
        <l id="s3:l3">het is mi solaes bi u te wesen,</l>
        <l id="s3:l4">als liefde met liefde geloont mach zijn.</l>
      </lg>
      <lg id="s4" type="stanza">
        <l id="s4:l1">Ghi zijt die liefste int herte gepresen,</l>
        <l id="s4:l2">boven silver, gout oft peerlen fijn;</l>
        <l id="s4:l3">ick hope ick sal noch bi u slapen,</l>
        <l id="s4:l4">oft craey en sal gheen voghel zijn.</l>
      </lg>
      <lg id="s5" type="stanza">
        <l id="s5:l1">Vrou Venus pacxken heb ic gheladen,</l>
        <l id="s5:l2">ic ben die ghene diet draghen moet;</l>
        <l id="s5:l3">al in mijn herteken ligdy begraven,</l>
        <l id="s5:l4">ghi zijt die ghene diet mi doet.</l>
      </lg>
      <lg id="s6" type="stanza">
        <l id="s6:l1">Reyn lieflijck beelde, u minlijck wesen</l>
        <l id="s6:l2">verdrijft den rouwe van dat herte mijn;</l>
        <l id="s6:l3">als ic mach comen al sonder vreesen,</l>
        <l id="s6:l4">ghi zijt mijn troost, myn medecijn.</l>
      </lg>
      <lg id="s7" type="stanza">
        <l id="s7:l1">Ic hebt gheleert, ick salt onthouwen -</l>
        <l id="s7:l2">hebbe ic anders wel verstaen -</l>
        <l id="s7:l3">dat heete liefde wel mach vercouwen,</l>
        <l id="s7:l4">mer reyne liefde en mach niet vergaen.</l>
      </lg>
      <lg id="s8" type="stanza">
        <l id="s8:l1">Adieu, schrive ick met droeven sinne,</l>
        <l id="s8:l2">lief, peynst om mi als ick om dy;</l>
        <l id="s8:l3">met quade tonghen draecht reyne minne,</l>
        <l id="s8:l4">mijn herteken laet ick u altoos bi.</l>
      </lg>
    </lg>
  </text>
</song>
