<?xml version='1.0' encoding='utf-8' standalone='yes'?>
<song>
  <meta>
    <id>190713</id>
    <date>
      <year-start>1886</year-start>
      <year-end>1886</year-end>
    </date>
    <tags/>
    <melody>De brievenbesteller</melody>
  <author>W.J. van Zeggelen</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ik loop met vlugge schreden</l>
        <l id="s1:l2">Mijn stadswijk in het rond;</l>
        <l id="s1:l3">Ik ducht mijn overheden,</l>
        <l id="s1:l4">Aan wie ik mij verbond;</l>
        <l id="s1:l5">En 't zij de zon mij roost en braadt,</l>
        <l id="s1:l6">Het zij 'k door sneeuw en slobber baad,</l>
        <l id="s1:l7">Ik vul mijn tasch, en ga, en kom,</l>
        <l id="s1:l8">En breng haar leeg weerom.</l>
      </lg>
      <lg id="s2" type="stanza">
        <l id="s2:l1">'k Heb weinig tijd tot denken,</l>
        <l id="s2:l2">En 'k denk dan ook niet hard,</l>
        <l id="s2:l3">'t Zou licht het hoofd mij krenken</l>
        <l id="s2:l4">En 'k wierd bij 't werk verward.</l>
        <l id="s2:l5">Als ik maar goed de adressen spel,</l>
        <l id="s2:l6">En accuraat mijn centen tel,</l>
        <l id="s2:l7">En 'k op mijn post ben voor het sein</l>
        <l id="s2:l8">Bij d' aankomst van den trein.</l>
      </lg>
      <lg id="s3" type="stanza">
        <l id="s3:l1">Somtijds, kan ik het helpen!</l>
        <l id="s3:l2">Is 't of mijn hersenkas</l>
        <l id="s3:l3">Gedachten overstelpen,</l>
        <l id="s3:l4">Een stem klinkt uit mijn tasch:</l>
        <l id="s3:l5">Ze zegt mij, 'k draag van stond tot stond</l>
        <l id="s3:l6">Een wereld van gedachten rond;</l>
        <l id="s3:l7">'k Berg vreugde en schrik, en liefde en smart</l>
        <l id="s3:l8">Ik spreek tot hoofd en hart.</l>
      </lg>
      <lg id="s4" type="stanza">
        <l id="s4:l1">Ja, als ik in kon dringen</l>
        <l id="s4:l2">Door omslag en adres,</l>
        <l id="s4:l3">Wat hoorde ik rare dingen,</l>
        <l id="s4:l4">Wat kreeg ik menig les!</l>
        <l id="s4:l5">Maar voor mijn zeer gewoon verstand</l>
        <l id="s4:l6">Spreekt somtijds ook de buitenkant,</l>
        <l id="s4:l7">En 'k raad gemaklijk heil of rouw</l>
        <l id="s4:l8">Uit schrift, cachet en vouw.</l>
      </lg>
      <lg id="s5" type="stanza">
        <l id="s5:l1">Vaak zie ik aan de menschen</l>
        <l id="s5:l2">Of 'k voordeel breng of last,</l>
        <l id="s5:l3">Of zij mijn blik verwenschen,</l>
        <l id="s5:l4">Of hen mijn komst verrast.</l>
        <l id="s5:l5">Och, was altoos 't beschikken mijn,</l>
        <l id="s5:l6">'k Zou graag een boô der blijdschap zijn;</l>
        <l id="s5:l7">Mijn beursje wierd het ook gewaar,</l>
        <l id="s5:l8">En item - met Nieuwjaar!</l>
      </lg>
      <lg id="s6" type="stanza">
        <l id="s6:l1">Heb ik een brief te geven</l>
        <l id="s6:l2">Aan flesch, den fabrikant,</l>
        <l id="s6:l3">Een brief heel grof geschreven,</l>
        <l id="s6:l4">En zwaar en dik van 't zand,</l>
        <l id="s6:l5">Dan wordt de deur mij nagekletst;</l>
        <l id="s6:l6">Ik zucht er om, en vat de rest,</l>
        <l id="s6:l7">Is 't mijn schuld, dat, als 't praatje gaat,</l>
        <l id="s6:l8">Flesch naar den kelder gaat?</l>
      </lg>
      <lg id="s7" type="stanza">
        <l id="s7:l1">Mooi lijsje daarentegen</l>
        <l id="s7:l2">Wordt nooit de briefport moê,</l>
        <l id="s7:l3">Al wordt ze wat verlegen,</l>
        <l id="s7:l4">Al knipoog ik haar toe;</l>
        <l id="s7:l5">'k Wou, dat ik haar met iedre vracht</l>
        <l id="s7:l6">Zoo'n rozekleurig briefje bracht;</l>
        <l id="s7:l7">'t Geeft altoos kwartjes, als ik kom,</l>
        <l id="s7:l8">En geld hoeft niet weerom.</l>
      </lg>
      <lg id="s8" type="stanza">
        <l id="s8:l1">En dan die rijke dame,</l>
        <l id="s8:l2">'k Weet haar verjaardag juist;</l>
        <l id="s8:l3">Haar neefjes ken 'k bij name;</l>
        <l id="s8:l4">Nou, 'k lach maar in mijn vuist</l>
        <l id="s8:l5">En denk, wie weet wat ik zou doen</l>
        <l id="s8:l6">Had ik zoo'n nicht van hoog fatsoen,</l>
        <l id="s8:l7">'k Schreef ook licht op heur feestdag mee:</l>
        <l id="s8:l8">S-T-R-O-O-P.</l>
      </lg>
      <lg id="s9" type="stanza">
        <l id="s9:l1">Zwart lak en zwarte randen,</l>
        <l id="s9:l2">Ze maken me altoos week,</l>
        <l id="s9:l3">Ik zie verbroken banden</l>
        <l id="s9:l4">En zucht, schoon 'k weinig spreek;</l>
        <l id="s9:l5">Ik denk: zoo gaat het heer en knecht,</l>
        <l id="s9:l6">En rouw - vraag, is de rouw oprecht?</l>
        <l id="s9:l7">Want waar hij spreekt, schoon 't hart niet sprak,</l>
        <l id="s9:l8">Daar is de rouw maar - lak.</l>
      </lg>
      <lg id="s10" type="stanza">
        <l id="s10:l1">Zoo 'k tranen zich zie zetten,</l>
        <l id="s10:l2">Ik voer ook lachjes mee -</l>
        <l id="s10:l3">Die brief met twee cachetten,</l>
        <l id="s10:l4">Velijn verguld op snee!</l>
        <l id="s10:l5">Hij roept mij toe: die twee zijn een!</l>
        <l id="s10:l6">Ik stap er luchtig overheen,</l>
        <l id="s10:l7">'t Voegt, dat ik juich bij band en knoop,</l>
        <l id="s10:l8">En 't beste er maar van hoop.</l>
      </lg>
      <lg id="s11" type="stanza">
        <l id="s11:l1">Nu, 'k zal 't er maar bij laten,</l>
        <l id="s11:l2">'t Had anders licht den schijn,</l>
        <l id="s11:l3">Dat ik heel wijs wou praten,</l>
        <l id="s11:l4">En 'k wil geen wijsgeer zijn.</l>
        <l id="s11:l5">Maar, als mijn dikke brieventasch</l>
        <l id="s11:l6">Een gaarbak vol van wijsheid was,</l>
        <l id="s11:l7">'k Bracht licht, zoo ik er wijs bij stond,</l>
        <l id="s11:l8">Te paard mijn brieven rond.</l>
      </lg>
    </lg>
  </text>
</song>
