<?xml version='1.0' encoding='utf-8' standalone='yes'?>
<song>
  <meta>
    <id>123641</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="marialied" translation="Maria song">Marialied</tag>
      <tag standard-name="devoot lied" translation="devotional song">devoot lied</tag>
    </tags>
    <melody>Naar groene verf mijn hart verlangt</melody>
    <categories>
      <category translation="religion">godsdienst</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic heb ghejaecht mijn leven lanc</l>
        <l id="s1:l2">Al om een joncfrou scone,</l>
        <l id="s1:l3">Die alresoetste wijngaertranc,</l>
        <l id="s1:l4">Die is in shemels trone;</l>
        <l id="s1:l5">Met enghlen is si om beset,</l>
        <l id="s1:l6">'k En can bi haer niet toeven,</l>
        <l id="s1:l7">Mijn sonden hebbent mi belet,</l>
        <l id="s1:l8">Des ic mi mach bedroeven.</l>
      </lg>
      <lg id="s2" type="stanza">
        <l id="s2:l1">Ic bin verdoelt op deser jacht,</l>
        <l id="s2:l2">Die werelt heeft mi gheloghen;</l>
        <l id="s2:l3">Genoechte heb ic seer gheacht,</l>
        <l id="s2:l4">Dor waen bin ic bedroghen:</l>
        <l id="s2:l5">Rijcheit ende lof heb ic ghemint</l>
        <l id="s2:l6">Ende idelheit vercoren,</l>
        <l id="s2:l7">Int jaghen bin ic dus verblint,</l>
        <l id="s2:l8">Den wech heb ic verloren.</l>
      </lg>
      <lg id="s3" type="stanza">
        <l id="s3:l1">Ic wil opstaen, tis meer dan tijt,</l>
        <l id="s3:l2">En soeken haer alleine</l>
        <l id="s3:l3">De joncfrou soet, diet al verblijt;</l>
        <l id="s3:l4">Maria ist diec meine.</l>
        <l id="s3:l5">Si is den wech, als men verclaert,</l>
        <l id="s3:l6">Ic wil mi tot hem keeren,</l>
        <l id="s3:l7">Den rechten wech ten hemel waert</l>
        <l id="s3:l8">Mach ic noch aen haer leeren.</l>
      </lg>
      <lg id="s4" type="stanza">
        <l id="s4:l1">O Jesu heer, nu bid ic di</l>
        <l id="s4:l2">Wt al mijns harten gronde,</l>
        <l id="s4:l3">Van sonden wilt mi maken vri,</l>
        <l id="s4:l4">Dats nu ende tallen stonde;</l>
        <l id="s4:l5">Doet mi die pure moeder dijn</l>
        <l id="s4:l6">Met suverheit anscouwen,</l>
        <l id="s4:l7">Doer haer wilt mijns ghenadich sijn,</l>
        <l id="s4:l8">Ic wil haer dienen met trouwen.</l>
      </lg>
      <lg id="s5" type="stanza">
        <l id="s5:l1">Der enghelen vroecht, wilt op mi slaen</l>
        <l id="s5:l2">Dijn ontfermhertighe oghen,</l>
        <l id="s5:l3">Ic heb u grotelic misdaen,</l>
        <l id="s5:l4">Des is mijn hart in doghen.</l>
        <l id="s5:l5">Ghi sijt des sondaers toeverlaet</l>
        <l id="s5:l6">Ende troestersce der armen,</l>
        <l id="s5:l7">Ghi sijt die gheen, daert al an staet</l>
        <l id="s5:l8">Wilt mijns doch nu ontfarmen!</l>
      </lg>
      <lg id="s6" type="stanza">
        <l id="s6:l1">Mijn vrienden, maghen ende scat</l>
        <l id="s6:l2">Die sullen mi beswiken,</l>
        <l id="s6:l3">Die scriftuer bewijst wel dat,</l>
        <l id="s6:l4">Ic moet alleine gaen striken:</l>
        <l id="s6:l5">O moeder Gods, daer om wilt staen</l>
        <l id="s6:l6">Bi mi als ic sal sterven,</l>
        <l id="s6:l7">Want ic moet loen na werc ontfaen,</l>
        <l id="s6:l8">Wilt mi ghenade verwerven!</l>
      </lg>
    </lg>
  </text>
</song>
