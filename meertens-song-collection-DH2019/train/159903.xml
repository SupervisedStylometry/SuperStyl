<?xml version='1.0' encoding='utf-8' standalone='yes'?>
<song>
  <meta>
    <id>159903</id>
    <date>
      <year-start>1612</year-start>
      <year-end>1612</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Als alle akers rijpen</melody>
  <author>J. Jacobsz. Harlingen</author></meta>
  <text>
    <lg type="song">
      <lg id="s1" type="stanza">
        <l id="s1:l1">LOf hoocheyt prijs en eere</l>
        <l id="s1:l2">Zy God den Vader soet</l>
        <l id="s1:l3">Die my van boven neere</l>
        <l id="s1:l4">Sijn gheest sendt en laet leere,</l>
        <l id="s1:l5">Den wegh die leyt ten eewighen goet.</l>
      </lg>
      <lg id="s2" type="stanza">
        <l id="s2:l1">Wie sou nu connen laten</l>
        <l id="s2:l2">Te loven sulcken Heer,</l>
        <l id="s2:l3">Die boven alle staten</l>
        <l id="s2:l4">Verheven heeft uyter maten,</l>
        <l id="s2:l5">Alle dien die houden sijn leer.</l>
      </lg>
      <lg id="s3" type="stanza">
        <l id="s3:l1">O God ghy zijt ghetrouwe,</l>
        <l id="s3:l2">Al die u van herten vreest,</l>
        <l id="s3:l3">En oock die hebben berouwe</l>
        <l id="s3:l4">Van alle haer sonden grouwe,</l>
        <l id="s3:l5">Dien gheeft ghy u ghenade meest.</l>
      </lg>
      <lg id="s4" type="stanza">
        <l id="s4:l1">Maer al die teghen stonden</l>
        <l id="s4:l2">V woort ghebenedijt,</l>
        <l id="s4:l3">Die noemt Iohannis honden,</l>
        <l id="s4:l4">Tovenaers leughen monden,</l>
        <l id="s4:l5">Die teghen t'lam Gods voeren strijdt.</l>
      </lg>
      <lg id="s5" type="stanza">
        <l id="s5:l1">Dese wilt ghy versmaden,</l>
        <l id="s5:l2">En van u stootende zijn,</l>
        <l id="s5:l3">Daer is oock gheen ghenade,</l>
        <l id="s5:l4">Voor haer vroech nochte spade,</l>
        <l id="s5:l5">Eer dat sy bewijsen boete fijn.</l>
      </lg>
      <lg id="s6" type="stanza">
        <l id="s6:l1">Dat hebben wy vernomen,</l>
        <l id="s6:l2">Want alle die niet in d'arck</l>
        <l id="s6:l3">Met Noah zijn ghecomen,</l>
        <l id="s6:l4">Verdroncken zijnse van stroomen,</l>
        <l id="s6:l5">Die welcke God haer sonde starck.</l>
      </lg>
      <lg id="s7" type="stanza">
        <l id="s7:l1">Sy zijn oock mee verganghen</l>
        <l id="s7:l2">Al die in Sodoma bleef,</l>
        <l id="s7:l3">Maer die met groote verlangen</l>
        <l id="s7:l4">Met Loth sijn uytgheganghen,</l>
        <l id="s7:l5">God in het boeck des levens schreef.</l>
      </lg>
      <lg id="s8" type="stanza">
        <l id="s8:l1">Maer dan ist niet ghewonnen</l>
        <l id="s8:l2">Als wy al zijn in d'arck,</l>
        <l id="s8:l3">En oock niet zijn verslonnen</l>
        <l id="s8:l4">Van't vyer of van d'afgronnen,</l>
        <l id="s8:l5">Of wy moeten voort dringhen starck.</l>
      </lg>
      <lg id="s9" type="stanza">
        <l id="s9:l1">Want hoewel Canan uyt d'Arcke</l>
        <l id="s9:l2">Gheganghen was op t' lant,</l>
        <l id="s9:l3">Den Heer niet lovende starcke,</l>
        <l id="s9:l4">Maer ontuchtich zijnde van wercke,</l>
        <l id="s9:l5">So bleef hy van God onbekant.</l>
      </lg>
      <lg id="s10" type="stanza">
        <l id="s10:l1">Oock is Loths wijf waerachtich</l>
        <l id="s10:l2">Verandert in een soutsteen,</l>
        <l id="s10:l3">Om datse niet bleef ghedachtich</l>
        <l id="s10:l4">Die woorden van God almachtich,</l>
        <l id="s10:l5">Maer sy deed haer eyghen sinnelijckheen.</l>
      </lg>
      <lg id="s11" type="stanza">
        <l id="s11:l1">Dus heeft niemant vercreghen,</l>
        <l id="s11:l2">Eenighe belofte ofte loon,</l>
        <l id="s11:l3">Die welcke ter halver weghen</l>
        <l id="s11:l4">Is weecken of worden versleghen,</l>
        <l id="s11:l5">Want int eynde so leyt die croon.</l>
      </lg>
      <lg id="s12" type="stanza">
        <l id="s12:l1">Wy moghen God niet begheven,</l>
        <l id="s12:l2">Sijn jock wort ons niet suer,</l>
        <l id="s12:l3">Als wy recht sonder sneven,</l>
        <l id="s12:l4">Altijt op 't eewighe leven,</l>
        <l id="s12:l5">Dencken en opt eewighe vuer.</l>
      </lg>
      <lg id="s13" type="stanza">
        <l id="s13:l1">Die dit recht over legghen,</l>
        <l id="s13:l2">Sullen van God niet vlien,</l>
        <l id="s13:l3">Maer wat men haer op legghen</l>
        <l id="s13:l4">Sullen sy niet teghen segghen,</l>
        <l id="s13:l5">Denckende dat sy't om Gods woort lien.</l>
      </lg>
      <lg id="s14" type="stanza">
        <l id="s14:l1">Oft ons sulcx sou ghebeuren,</l>
        <l id="s14:l2">O Heer van crachten groot,</l>
        <l id="s14:l3">Laet haer niet zijn verlooren</l>
        <l id="s14:l4">Die ons soecken te versmooren,</l>
        <l id="s14:l5">Helpt ons o God uyt alder noot.</l>
      </lg>
      <lg id="s15" type="stanza">
        <l id="s15:l1">Die dit liedt eerst ginck dichten,</l>
        <l id="s15:l2">Het was al sijn begheer,</l>
        <l id="s15:l3">Dat God hem wou verlichten,</l>
        <l id="s15:l4">Altijt ons allen stichten,</l>
        <l id="s15:l5">Dat wy van hem niet nemen keer.</l>
      </lg>
    </lg>
  </text>
</song>
