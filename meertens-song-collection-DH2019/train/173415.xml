<?xml version='1.0' encoding='utf-8' standalone='yes'?>
<song>
  <meta>
    <id>173415</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Die werelt heeft my in haer ghewout</l>
        <l id="s1:l2">met haren stricken menichvout,</l>
        <l id="s1:l3">mijn macht hevet sy ghenomen;</l>
        <l id="s1:l4">nochtans soe wil ic houden moet,</l>
        <l id="s1:l5">daer isser veel ontcomen.</l>
      </lg>
      <lg id="s2" type="stanza">
        <l id="s2:l1">Die werelt die toent my vrolicheit,</l>
        <l id="s2:l2">natuer die isser toe bereit,</l>
        <l id="s2:l3">die werlt woude si behaghen;</l>
        <l id="s2:l4">dat ic natuer ghevolghet heb,</l>
        <l id="s2:l5">dat mach ic my wel beclaghen.</l>
      </lg>
      <lg id="s3" type="stanza">
        <l id="s3:l1">Die werelt die wil ic avegaen,</l>
        <l id="s3:l2">haer vroechde is also scier ghedaen,</l>
        <l id="s3:l3">si vergaet in corten daghen;</l>
        <l id="s3:l4">ic en wil die edel siele mijn</l>
        <l id="s3:l5">niet langher daer in waghen.</l>
      </lg>
      <lg id="s4" type="stanza">
        <l id="s4:l1">Ic en acht niet meer dit aertsche goet,</l>
        <l id="s4:l2">die minne heeft my ghegeven moet,</l>
        <l id="s4:l3">natuer en ghi moet sterven;</l>
        <l id="s4:l4">dat ic dus langhe verloren heb,</l>
        <l id="s4:l5">dat hoep ic nu te verwerven.</l>
      </lg>
      <lg id="s5" type="stanza">
        <l id="s5:l1">Des wilt ghi horen een groot beclach;</l>
        <l id="s5:l2">natuer die roept: o wi, o wach!</l>
        <l id="s5:l3">haer vruechden moet si laten;</l>
        <l id="s5:l4">daer si haer welneer in te verbliden plach,</l>
        <l id="s5:l5">des moete si nu leeren laten.</l>
      </lg>
      <lg id="s6" type="stanza">
        <l id="s6:l1">Hadieu, hadyeu, nature mijn,</l>
        <l id="s6:l2">mijn hert dat moet ontcommert sijn</l>
        <l id="s6:l3">van aller aertscher saken;</l>
        <l id="s6:l4">die coninc inder ewicheit</l>
        <l id="s6:l5">die wil ic nu in laten.</l>
      </lg>
      <lg id="s7" type="stanza">
        <l id="s7:l1">Ic voel in my een vonkelkijn,</l>
        <l id="s7:l2">het ontsteeckt so seer dat harte mijn,</l>
        <l id="s7:l3">ic wilre my toe besaten;</l>
        <l id="s7:l4">die minne vermacht alsoe wel</l>
        <l id="s7:l5">een vuer der of te maken.</l>
      </lg>
      <lg id="s8" type="stanza">
        <l id="s8:l1">Mijn vianden nemen des nauwe waer,</l>
        <l id="s8:l2">heymelijc ende openbaer,</l>
        <l id="s8:l3">si legghen my valsche laghen;</l>
        <l id="s8:l4">daer om so moetic wacker sijn</l>
        <l id="s8:l5">by nachte ende oec bi daghe.</l>
      </lg>
      <lg id="s9" type="stanza">
        <l id="s9:l1">Waer om en wil ic my niet verslaen,</l>
        <l id="s9:l2">met vruechden wil ic aenegaen,</l>
        <l id="s9:l3">ick selse wel verweren;</l>
        <l id="s9:l4">die min die voert soe grooten brant,</l>
        <l id="s9:l5">si en moghen my niet deren.</l>
      </lg>
      <lg id="s10" type="stanza">
        <l id="s10:l1">Die coninc inder ewicheit,</l>
        <l id="s10:l2">mijn hart hevet hi also bereit,</l>
        <l id="s10:l3">sijn cracht doet my ghewinnen;</l>
        <l id="s10:l4">sijn gaven sijn also menichvout,</l>
        <l id="s10:l5">ten can geen hart besinnen.</l>
      </lg>
    </lg>
  </text>
</song>
