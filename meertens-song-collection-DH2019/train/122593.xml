<?xml version='1.0' encoding='utf-8' standalone='yes'?>
<song>
  <meta>
    <id>122593</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="verhalend lied" translation="narrative song">verhalend lied</tag>
    </tags>
    <melody>Die mij te drinken gaf</melody>
    <categories>
      <category translation="narratives">verhalen</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Die mi te drincken gave,</l>
        <l id="s1:l2">Ic songhe hem een nieuwe liet,</l>
        <l id="s1:l3">Al van mijn vrouwe van Lutsenborch</l>
        <l id="s1:l4">Hoe si haren lantsheere verriet.</l>
      </lg>
      <lg id="s2" type="stanza">
        <l id="s2:l1">Si dede een briefken schrijven</l>
        <l id="s2:l2">So verre in Gulkerlant,</l>
        <l id="s2:l3">Tot Frederic haren boele,</l>
        <l id="s2:l4">Dat hi soude comen int lant.</l>
      </lg>
      <lg id="s3" type="stanza">
        <l id="s3:l1">Hi sprac tot sijnen cnape:</l>
        <l id="s3:l2">‘Nu sadelt mi mijn paert!</l>
        <l id="s3:l3">Tot Lutsenborch wil ic rijden,</l>
        <l id="s3:l4">Het is mi wel rijdens waert.’</l>
      </lg>
      <lg id="s4" type="stanza">
        <l id="s4:l1">Als hi te Lutsenborch quam,</l>
        <l id="s4:l2">Al voor dat hooghe huis,</l>
        <l id="s4:l3">Daer lach de valsche vrouwe</l>
        <l id="s4:l4">Tot haerder tinnen uit.</l>
      </lg>
      <lg id="s5" type="stanza">
        <l id="s5:l1">Hi sprac: ‘God groet u, vrouwe,</l>
        <l id="s5:l2">God gheve u goeden dach!</l>
        <l id="s5:l3">Waer is mijn heere van Lutsenborch</l>
        <l id="s5:l4">Dien ic te dienen plach?’</l>
      </lg>
      <lg id="s6" type="stanza">
        <l id="s6:l1">- ‘Ic en derfs u niet wel segghen;</l>
        <l id="s6:l2">Ic en wil u niet verraen:</l>
        <l id="s6:l3">Hi is heden morghen</l>
        <l id="s6:l4">Met sijn honden ter jacht ghegaen.</l>
      </lg>
      <lg id="s7" type="stanza">
        <l id="s7:l1">Hi reet heden morghen</l>
        <l id="s7:l2">Al in dat soete dal,</l>
        <l id="s7:l3">Ende daer suldi hem vinden</l>
        <l id="s7:l4">Met sijnen hondekens al.’</l>
      </lg>
      <lg id="s8" type="stanza">
        <l id="s8:l1">Hi sprac tot sijnen cnape:</l>
        <l id="s8:l2">‘Nu sadelt mi mijn paert!</l>
        <l id="s8:l3">Ten dale waerts wil ic rijden,</l>
        <l id="s8:l4">Het is mi wel rijdens waert.’</l>
      </lg>
      <lg id="s9" type="stanza">
        <l id="s9:l1">Als hi bi der jachten quam,</l>
        <l id="s9:l2">Al in dat soete dal,</l>
        <l id="s9:l3">Daer lach die edel heere</l>
        <l id="s9:l4">Met sijnen hondekens al.</l>
      </lg>
      <lg id="s10" type="stanza">
        <l id="s10:l1">Hi sprac: ‘God groet u, here,</l>
        <l id="s10:l2">God gheve u goeden dach!</l>
        <l id="s10:l3">Ghi en sult niet langher leven</l>
        <l id="s10:l4">Dan heden desen dach.’</l>
      </lg>
      <lg id="s11" type="stanza">
        <l id="s11:l1">- ‘Sal ic niet langher leven</l>
        <l id="s11:l2">Dan heden desen dach,</l>
        <l id="s11:l3">So mach ict wel beclaghen</l>
        <l id="s11:l4">Dat ic oit mijn vrou aensach.’</l>
      </lg>
      <lg id="s12" type="stanza">
        <l id="s12:l1">Hi sprac tot sijnen enape:</l>
        <l id="s12:l2">‘Spant uwen boghe goet,</l>
        <l id="s12:l3">Ende schiet mijn heere van Lutsenborch</l>
        <l id="s12:l4">Al in sijns herten bloet!’</l>
      </lg>
      <lg id="s13" type="stanza">
        <l id="s13:l1">- ‘Waerom soude ic hem schieten?</l>
        <l id="s13:l2">Waerom soude ic hem verslaen?</l>
        <l id="s13:l3">Ic hebbe wel seven jaren</l>
        <l id="s13:l4">Tot sijnder tafelen ghegaen.’</l>
      </lg>
      <lg id="s14" type="stanza">
        <l id="s14:l1">- ‘Hebdi wel seven jaren</l>
        <l id="s14:l2">Tot sijnder tafelen ghegaen,</l>
        <l id="s14:l3">So en dorfdi hem niet schieten</l>
        <l id="s14:l4">Noch niet ter doot verslaen.’</l>
      </lg>
      <lg id="s15" type="stanza">
        <l id="s15:l1">Hi tooch uut sijnder scheeden</l>
        <l id="s15:l2">Een sweert van stale goet;</l>
        <l id="s15:l3">Hi stac mijn heere van Lutsenborch</l>
        <l id="s15:l4">Al in sijns herten bloet.</l>
      </lg>
      <lg id="s16" type="stanza">
        <l id="s16:l1">Hi sprac tot sijnen cnape:</l>
        <l id="s16:l2">‘Nu sadelt mi mijn paert!</l>
        <l id="s16:l3">Tot Lutsenborch wil ic rijden,</l>
        <l id="s16:l4">Het is mi wel rijdens waert.’</l>
      </lg>
      <lg id="s17" type="stanza">
        <l id="s17:l1">Als hi te Lutsenborch quam</l>
        <l id="s17:l2">Al voor dat hooghe huis,</l>
        <l id="s17:l3">Daer quam de valsche vrouwe</l>
        <l id="s17:l4">Van haerder tinnen uit.</l>
      </lg>
      <lg id="s18" type="stanza">
        <l id="s18:l1">‘Vrou, God seghen u, vrouwe.</l>
        <l id="s18:l2">God gheve u goeden dach!</l>
        <l id="s18:l3">Uwen wille is bedreven,</l>
        <l id="s18:l4">U verraderie is volbracht.’</l>
      </lg>
      <lg id="s19" type="stanza">
        <l id="s19:l1">- ‘Is mijnen wille bedreven,</l>
        <l id="s19:l2">Hebdi mijnen sin volbracht,</l>
        <l id="s19:l3">So doet mi sulken teiken</l>
        <l id="s19:l4">Dat ic daer aen gheloven mach!’</l>
      </lg>
      <lg id="s20" type="stanza">
        <l id="s20:l1">Hi troc uut sijnder scheeden</l>
        <l id="s20:l2">Een sweert van bloede root.</l>
        <l id="s20:l3">‘Siet daer, ghi valsche vrouwe,</l>
        <l id="s20:l4">Uus edel lantsheeren bloet.’</l>
      </lg>
      <lg id="s21" type="stanza">
        <l id="s21:l1">Si troc van haren halse</l>
        <l id="s21:l2">Van peerlen een cranselijn:</l>
        <l id="s21:l3">‘Hout daer, mijn liefste boele!</l>
        <l id="s21:l4">Daer is die trouwe van mijn!’</l>
      </lg>
      <lg id="s22" type="stanza">
        <l id="s22:l1">- ‘Uwe trouwe en wil ic niet,</l>
        <l id="s22:l2">Ic en wilse niet ontfaen,</l>
        <l id="s22:l3">Ghi mocht mi ooc verraen,</l>
        <l id="s22:l4">Als ghi uwen lantsheer hebt ghedaen.’</l>
      </lg>
      <lg id="s23" type="stanza">
        <l id="s23:l1">Hi troc uut sijnder mouwen</l>
        <l id="s23:l2">Een sijden snoerken fijn:</l>
        <l id="s23:l3">‘Hout daer, ghi valsche vrouwe!</l>
        <l id="s23:l4">Ghi sulter bi bedroghen sijn.</l>
      </lg>
      <lg id="s24" type="stanza">
        <l id="s24:l1">Te Lutsenborch, op de mueren,</l>
        <l id="s24:l2">Daer loopt een water claer;</l>
        <l id="s24:l3">Sit daer, o vrou van Lutsenborch,</l>
        <l id="s24:l4">Int heimelic ende int openbaer!’</l>
      </lg>
    </lg>
  </text>
</song>
