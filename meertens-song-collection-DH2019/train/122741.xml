<?xml version='1.0' encoding='utf-8' standalone='yes'?>
<song>
  <meta>
    <id>122741</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="verhalend lied" translation="narrative song">verhalend lied</tag>
    </tags>
    <melody>Verjubileer u gij Venus' jongens</melody>
    <categories>
      <category translation="narratives">verhalen</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Mijnheerken van Maldeghem</l>
        <l id="s1:l2">Die ging er eens uit jaghen,</l>
        <l id="s1:l3">Hy reedt al buiten Brugghe,</l>
        <l id="s1:l4">Daer staen drie linden breet:</l>
        <l id="s1:l5">Hy vanter niet te jaghen</l>
        <l id="s1:l6">Dan een herderken was cleene;</l>
        <l id="s1:l7">Hy moest hem spreken ane,</l>
        <l id="s1:l8">Al wast hem lief of leet.</l>
      </lg>
      <lg id="s2" type="stanza">
        <l id="s2:l1">‘Och herder, och herderken,</l>
        <l id="s2:l2">Ic moet u toch eens vraghen,</l>
        <l id="s2:l3">Mach ict van u vernemen,</l>
        <l id="s2:l4">Ende onbegrepen sijn:</l>
        <l id="s2:l5">Waen comt u desen horen,</l>
        <l id="s2:l6">Dien overschoonen horen?</l>
        <l id="s2:l7">Als ic hem laestmael sach</l>
        <l id="s2:l8">Doe wast die horen mijn.’</l>
      </lg>
      <lg id="s3" type="stanza">
        <l id="s3:l1">- ‘Mijnheerken van Maldeghem</l>
        <l id="s3:l2">Rijdt vrijlic uwer straten;</l>
        <l id="s3:l3">Wat baet u desen horen</l>
        <l id="s3:l4">Daer leit u luttel an.</l>
        <l id="s3:l5">Soo ic daerop wou blasen,</l>
        <l id="s3:l6">Op desen schoonen horen,</l>
        <l id="s3:l7">Mijn lamkens quamen ute</l>
        <l id="s3:l8">En souden wesen gram.’</l>
      </lg>
      <lg id="s4" type="stanza">
        <l id="s4:l1">Mijnheerken van Maldeghem</l>
        <l id="s4:l2">Die deed den herder blasen:</l>
        <l id="s4:l3">Hy sette sijnen horen</l>
        <l id="s4:l4">Aen sijnen rooden mond.</l>
        <l id="s4:l5">Wel ses en dertig roovers</l>
        <l id="s4:l6">Sijn toen uit tbosch ghesprongen,</l>
        <l id="s4:l7">Ghelijc de hasen loopen</l>
        <l id="s4:l8">Gejaget door den hont.</l>
      </lg>
      <lg id="s5" type="stanza">
        <l id="s5:l1">‘Mijnheerken van Maldeghem.</l>
        <l id="s5:l2">Ghi sijt ons welgecomen!</l>
        <l id="s5:l3">Tgelaech sult ghi betalen</l>
        <l id="s5:l4">Wi drincken geerne wijn.</l>
        <l id="s5:l5">Sweert dat gijt noit sult segghen</l>
        <l id="s5:l6">Dat ghi in desen bosche</l>
        <l id="s5:l7">Met roovers hebt ghedronken</l>
        <l id="s5:l8">Of roovers hebt ghesien.’</l>
      </lg>
      <lg id="s6" type="stanza">
        <l id="s6:l1">Si namen sijn ghesmijde</l>
        <l id="s6:l2">Ende al sijn beste panden.</l>
        <l id="s6:l3">Hi moest sijn budel ruimen.</l>
        <l id="s6:l4">‘Houdt daer mijn penninc rood!</l>
        <l id="s6:l5">Ic wil tgelach betalen,</l>
        <l id="s6:l6">Ic sal van u niet spreken;</l>
        <l id="s6:l7">Maer vrienden u geselschap</l>
        <l id="s6:l8">Dat is mi al te groot.</l>
      </lg>
      <lg id="s7" type="stanza">
        <l id="s7:l1">Mijnheerken van Maldeghem</l>
        <l id="s7:l2">Mach weer naer Maldeghem rijden.</l>
        <l id="s7:l3">Si gaven hem vry gheleide</l>
        <l id="s7:l4">Al om sijn edel bloet.</l>
        <l id="s7:l5">Hi hevet stil geswegen;</l>
        <l id="s7:l6">Maer op deerde neergeschreven</l>
        <l id="s7:l7">Te Brugghe in die stede,</l>
        <l id="s7:l8">Metten teen van sijn voet.</l>
      </lg>
    </lg>
  </text>
</song>
