<?xml version='1.0' encoding='utf-8' standalone='yes'?>
<song>
  <meta>
    <id>21488</id>
    <date>
      <year-start>1558</year-start>
      <year-end>1558</year-end>
    </date>
    <location>
      <orginal-name>emden]</orginal-name>
      <standard-name>Emden, Germany</standard-name>
      <coordinates>
        <lon>53.3670442</lon>
        <lat>7.2058004</lat>
      </coordinates>
    </location>
    <tags>
      <tag standard-name="schriftuurlijk lied" translation="scripture song">schriftuurlijk lied</tag>
      <tag standard-name="vermaanlied" translation="admonitory song">vermaanlied</tag>
    </tags>
    <melody>Als al de wereld in vreugde is</melody>
    <categories>
      <category translation="religion">godsdienst</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">KEert v van uwen boosen <rhyme label="a" type="f">weghen</rhyme></l>
        <l id="s1:l2" met="4" type="-+">O ghy menschen <rhyme label="b" type="m">opstinaet</rhyme></l>
        <l id="s1:l3" met="4" type="-+">Bekeert v alle tot God te <rhyme label="a" type="f" corresp="#s1:l1">deghen</rhyme></l>
        <l id="s1:l4" met="4" type="-+">Want na desen tijt <rhyme label="b" type="m" corresp="#s1:l2">verstaet</rhyme></l>
        <l id="s1:l5" met="4" type="-+">En is gheenen tijt <rhyme label="b" type="m" corresp="#s1:l2">desolaet</rhyme></l>
        <l id="s1:l6" met="4" type="-+">Om boet te doene dit <rhyme label="c" type="m">aenkleeft</rhyme></l>
        <l id="s1:l7" met="4" type="-+">Ghelijck de Enghel met groot <rhyme label="d" type="f">behenghel</rhyme></l>
        <l id="s1:l8" met="4" type="-+">In Apocalipsis ghesworen <rhyme label="c" type="m" corresp="#s1:l6">heeft</rhyme>.</l>
      </lg>
      <lg id="s2" type="stanza">
        <l id="s2:l1" met="4" type="-+">O ghy menschen quaet van <rhyme label="a" type="f">gheeste</rhyme></l>
        <l id="s2:l2" met="4" type="-+">Die Gods wille altijt <rhyme label="b" type="m">wederstaet</rhyme></l>
        <l id="s2:l3" met="4" type="-+">Door den raet al van de <rhyme label="a" type="f" corresp="#s2:l1">beeste</rhyme></l>
        <l id="s2:l4" met="4" type="-+">En door valscheyt van zijn dienaers <rhyme label="b" type="m" corresp="#s2:l2">quaet</rhyme></l>
        <l id="s2:l5" met="4" type="-+">Die altijts leeren <rhyme label="b" type="m" corresp="#s2:l2">onueruaert</rhyme></l>
        <l id="s2:l6" met="4" type="-+">Teghen die gheboden van God den <rhyme label="c" type="m">Heere</rhyme></l>
        <l id="s2:l7" met="4" type="-+">Met alle haer crachten, en groote <rhyme label="d" type="f">machten</rhyme></l>
        <l id="s2:l8" met="4" type="-+">Uersmadende altijt Gods <rhyme label="c" type="m" corresp="#s2:l6">eere</rhyme>.</l>
      </lg>
      <lg id="s3" type="stanza">
        <l id="s3:l1" met="4" type="-+">O ghy arch gheslachte der <rhyme label="a" type="f">slangen</rhyme></l>
        <l id="s3:l2" met="4" type="-+">Hoe sult ghy Gods oordeel <rhyme label="b" type="m">ontgaen</rhyme></l>
        <l id="s3:l3" met="4" type="-+">Want v boosheyt en al v <rhyme label="a" type="f" corresp="#s3:l1">ganghen</rhyme></l>
        <l id="s3:l4" met="4" type="-+">Sijn totten hemel toe ghecomen <rhyme label="b" type="m" corresp="#s3:l2">saen</rhyme></l>
        <l id="s3:l5" met="4" type="-+">En ghy sult dobbel vergheldinghe <rhyme label="b" type="m" corresp="#s3:l2">ontfaen</rhyme></l>
        <l id="s3:l6" met="4" type="-+">Uan al v boosheyt en <rhyme label="c" type="m">ouerdaet</rhyme></l>
        <l id="s3:l7" met="4" type="-+">Hy sal v betalen, en wel <rhyme label="d" type="f">achterhalen</rhyme></l>
        <l id="s3:l8" met="4" type="-+">Waer dat ghy vliet, of henen <rhyme label="c" type="m" corresp="#s3:l6">gaet</rhyme>.</l>
      </lg>
      <lg id="s4" type="stanza">
        <l id="s4:l1" met="4" type="-+">Dobbel vergheldinghe sal hy v <rhyme label="a" type="f">schencken</rhyme></l>
        <l id="s4:l2" met="4" type="-+">En weder gheuen in uwen <rhyme label="b" type="m">schoot</rhyme></l>
        <l id="s4:l3" met="4" type="-+">Om dat ghy spreect niemant mach my <rhyme label="a" type="f" corresp="#s4:l1">krencken</rhyme></l>
        <l id="s4:l4" met="4" type="-+">Ick en sal sien oock gheenen <rhyme label="b" type="m" corresp="#s4:l2">noot</rhyme></l>
        <l id="s4:l5" met="4" type="-+">Ick sitte als een koninghinne <rhyme label="b" type="m" corresp="#s4:l2">groot</rhyme></l>
        <l id="s4:l6" met="4" type="-+">En ick en sal gheen weduwe <rhyme label="c" type="m">zijn</rhyme></l>
        <l id="s4:l7" met="4" type="-+">Daerom sullen v plaghen, en groote <rhyme label="d" type="f">slaghen</rhyme></l>
        <l id="s4:l8" met="4" type="-+">Op eenen daghe komen <rhyme label="c" type="m" corresp="#s4:l6">fijn</rhyme>.</l>
      </lg>
      <lg id="s5" type="stanza">
        <l id="s5:l1" met="4" type="-+">Die sondaer en derf niet <rhyme label="a" type="f">spreken</rhyme></l>
        <l id="s5:l2" met="4" type="-+">Dat hy niet en heeft ghesondicht <rhyme label="b" type="m">voorwaer</rhyme></l>
        <l id="s5:l3" met="4" type="-+">Want men sal vierighe colen <rhyme label="a" type="f" corresp="#s5:l1">ontsteken</rhyme></l>
        <l id="s5:l4" met="4" type="-+">Al op zijn hooft vergaderen dits <rhyme label="b" type="m" corresp="#s5:l2">claer</rhyme></l>
        <l id="s5:l5" met="4" type="-+">Die daer sprekende is <rhyme label="b" type="m" corresp="#s5:l2">eenpaer</rhyme></l>
        <l id="s5:l6" met="4" type="-+">Ick en hebbe niet ghesondicht <rhyme label="c" type="m">quaet</rhyme></l>
        <l id="s5:l7" met="4" type="-+">Al teghen den Heere, noch syne <rhyme label="d" type="f">leere</rhyme></l>
        <l id="s5:l8" met="4" type="-+">Oft teghen zijn woorden <rhyme label="c" type="m" corresp="#s5:l6">delicaet</rhyme>.</l>
      </lg>
      <lg id="s6" type="stanza">
        <l id="s6:l1" met="4" type="-+">O boose weerelt wat sult ghy <rhyme label="a" type="f">maken</rhyme></l>
        <l id="s6:l2" met="4" type="-+">Als die Heere v besoecken sal <rhyme label="b" type="m">fijn</rhyme></l>
        <l id="s6:l3" met="4" type="-+">Hoe sult ghy met v sonden <rhyme label="a" type="f" corresp="#s6:l1">ontraken</rhyme></l>
        <l id="s6:l4" met="4" type="-+">Uoor God ende die Enghelen <rhyme label="b" type="m" corresp="#s6:l2">fijn</rhyme></l>
        <l id="s6:l5" met="4" type="-+">Als ghy sult aenschouwen zijn klaer <rhyme label="b" type="m" corresp="#s6:l2">aenschijn</rhyme></l>
        <l id="s6:l6" met="4" type="-+">Siet God is de rechter ouer <rhyme label="c" type="m">al</rhyme></l>
        <l id="s6:l7" met="4" type="-+">Wilt hem aencleuen, so suldy met hem <rhyme label="d" type="f">leuen</rhyme></l>
        <l id="s6:l8" met="4" type="-+">En van die doot hy v verlossen <rhyme label="c" type="m" corresp="#s6:l6">sal</rhyme>.</l>
      </lg>
      <lg id="s7" type="stanza">
        <l id="s7:l1" met="4" type="-+">Wilt v altesamen tot my <rhyme label="a" type="f">bekeeren</rhyme></l>
        <l id="s7:l2" met="4" type="-+">O ghy menschen wie dat ghy <rhyme label="b" type="m">zijt</rhyme></l>
        <l id="s7:l3" met="4" type="-+">So wil ick my oock tot v <rhyme label="a" type="f" corresp="#s7:l1">keeren</rhyme></l>
        <l id="s7:l4" met="4" type="-+">En v gheuen al sonder <rhyme label="b" type="m" corresp="#s7:l2">respijt</rhyme></l>
        <l id="s7:l5" met="4" type="-+">Mijn rijcke den eewighen <rhyme label="b" type="m" corresp="#s7:l2">tijt</rhyme></l>
        <l id="s7:l6" met="4" type="-+">En v verlossen al metter <rhyme label="c" type="m">spoet</rhyme></l>
        <l id="s7:l7" met="4" type="-+">Uan die eewighe doot, en tormenten <rhyme label="d" type="f">groot</rhyme></l>
        <l id="s7:l8" met="4" type="-+">En ick wil v gheuen mijn eewich <rhyme label="c" type="m" corresp="#s7:l6">goet</rhyme>.</l>
      </lg>
      <lg id="s8" type="stanza">
        <l id="s8:l1" met="4" type="-+">Noch sal ick v gheuen sonder <rhyme label="a" type="f">sneuen</rhyme></l>
        <l id="s8:l2" met="4" type="-+">Te sitten met my op mynen stoel <rhyme label="b" type="m">groot</rhyme></l>
        <l id="s8:l3" met="4" type="-+">En ick wil v oock te eten <rhyme label="a" type="f" corresp="#s8:l1">gheuen</rhyme></l>
        <l id="s8:l4" met="4" type="-+">Al vanden verborghen hemelschen <rhyme label="b" type="m" corresp="#s8:l2">broot</rhyme></l>
        <l id="s8:l5" met="4" type="-+">En drencken v met claer water <rhyme label="b" type="m" corresp="#s8:l2">minioot</rhyme></l>
        <l id="s8:l6" met="4" type="-+">Ende v my trouwen inder <rhyme label="c" type="m">eewicheyt</rhyme></l>
        <l id="s8:l7" met="4" type="-+">Wilt hier op dencken, niemant mach v <rhyme label="d" type="f">krencken</rhyme></l>
        <l id="s8:l8" met="4" type="-+">Betrout op my so ick v heb <rhyme label="c" type="m" corresp="#s8:l6">voorseyt</rhyme>.</l>
      </lg>
      <lg id="s9" type="stanza">
        <l id="s9:l1" met="4" type="-+">Predict ende laet oock <rhyme label="a" type="f">weten</rhyme></l>
        <l id="s9:l2" met="4" type="-+">Al van den gherechtighen <rhyme label="b" type="m">schoon</rhyme></l>
        <l id="s9:l3" met="4" type="-+">Dat zijt goet hebben want sy sullent <rhyme label="a" type="f" corresp="#s9:l1">eten</rhyme></l>
        <l id="s9:l4" met="4" type="-+">De vruchten van haerder handen <rhyme label="b" type="m" corresp="#s9:l2">loon</rhyme></l>
        <l id="s9:l5" met="4" type="-+">Maer die wercken der goddeloosen <rhyme label="b" type="m" corresp="#s9:l2">coen</rhyme></l>
        <l id="s9:l6" met="4" type="-+">Die sal hy verghelden met <rhyme label="c" type="m">thoornicheyt</rhyme></l>
        <l id="s9:l7" met="4" type="-+">Uier en wormen, sal hy haer geuen met <rhyme label="d" type="f">stormen</rhyme></l>
        <l id="s9:l8" met="4" type="-+">Dat sy bernen en gheuoelen in <rhyme label="c" type="m" corresp="#s9:l6">eewicheyt</rhyme>.</l>
      </lg>
      <lg id="s10" type="stanza">
        <l id="s10:l1" met="4" type="-+">Hoort na my spreect die Heere <rhyme label="a" type="f">ghepresen</rhyme></l>
        <l id="s10:l2" met="4" type="-+">Ghy die de gherechticheyt begheert met <rhyme label="b" type="m">vlijt</rhyme></l>
        <l id="s10:l3" met="4" type="-+">En die den Heere soecken te <rhyme label="a" type="f" corresp="#s10:l1">vreesen</rhyme></l>
        <l id="s10:l4" met="4" type="-+">Aenschout die steenrootse die voor v <rhyme label="b" type="m" corresp="#s10:l2">strijt</rhyme></l>
        <l id="s10:l5" met="4" type="-+">En daer ghy oock wt ghehouwen <rhyme label="b" type="m" corresp="#s10:l2">zijt</rhyme></l>
        <l id="s10:l6" met="4" type="-+">Ick ben v trooster weest niet <rhyme label="c" type="m">veruaert</rhyme></l>
        <l id="s10:l7" met="4" type="-+">Ick sal v verblijden, en voor v <rhyme label="d" type="f">strijden</rhyme></l>
        <l id="s10:l8" met="4" type="-+">En vreest gheen tormenten vier ofte <rhyme label="c" type="m" corresp="#s10:l6">sweert</rhyme>.</l>
      </lg>
      <lg id="s11" type="stanza">
        <l id="s11:l1" met="4" type="-+">Merckt op my mijn volck al <rhyme label="a" type="f">ghemeyne</rhyme></l>
        <l id="s11:l2" met="4" type="-+">Ghy die de gherechticheyt kennet <rhyme label="b" type="m">wel</rhyme></l>
        <l id="s11:l3" met="4" type="-+">O ghy volck die mijn wetten <rhyme label="a" type="f" corresp="#s11:l1">reyne</rhyme></l>
        <l id="s11:l4" met="4" type="-+">Al in v herten draghet <rhyme label="b" type="m" corresp="#s11:l2">snel</rhyme></l>
        <l id="s11:l5" met="4" type="-+">Uerslaet v niet al versmaetmen v <rhyme label="b" type="m" corresp="#s11:l2">fel</rhyme></l>
        <l id="s11:l6" met="4" type="-+">Noch van lasteringhe der menschen <rhyme label="c" type="m">boos</rhyme></l>
        <l id="s11:l7" met="4" type="-+">Want die motten, sullense <rhyme label="d" type="f">doorrotten</rhyme></l>
        <l id="s11:l8" met="4" type="-+">Maer mijn gherechticheyt die blijft <rhyme label="c" type="m" corresp="#s11:l6">altoos</rhyme>.</l>
      </lg>
      <lg id="s12" type="stanza">
        <l id="s12:l1" met="4" type="-+">Soeckt den Heere so sult ghy <rhyme label="a" type="f">leuen</rhyme></l>
        <l id="s12:l2" met="4" type="-+">Uerkiest het goet al voor het <rhyme label="b" type="m">quaet</rhyme></l>
        <l id="s12:l3" met="4" type="-+">So sal hy v beschermer <rhyme label="a" type="f" corresp="#s12:l1">wesen</rhyme></l>
        <l id="s12:l4" met="4" type="-+">Ende v vasticheyt zijn <rhyme label="b" type="m" corresp="#s12:l2">verstaet</rhyme></l>
        <l id="s12:l5" met="4" type="-+">en weest niet bedroeft noch <rhyme label="b" type="m" corresp="#s12:l2">desperat</rhyme></l>
        <l id="s12:l6" met="4" type="-+">Al valt v dat lijden dickwils <rhyme label="c" type="m">swaer</rhyme></l>
        <l id="s12:l7" met="4" type="-+">Wilt v in duechden, altijts <rhyme label="d" type="f">veruruechden</rhyme></l>
        <l id="s12:l8" met="4" type="-+">Hebt lief de gherechticheyt volchtse <rhyme label="c" type="m" corresp="#s12:l6">naer</rhyme>.</l>
      </lg>
      <lg id="s13" type="stanza">
        <l id="s13:l1" met="4" type="-+">O Princelicke Heere der <rhyme label="a" type="f">heeren</rhyme></l>
        <l id="s13:l2" met="4" type="-+">U sy lof prijs eere en <rhyme label="b" type="m">maiesteyt</rhyme></l>
        <l id="s13:l3" met="4" type="-+">Die ons gheeft v rechte <rhyme label="a" type="f" corresp="#s13:l1">leere</rhyme></l>
        <l id="s13:l4" met="4" type="-+">Ende uwen geest al ouer ons <rhyme label="b" type="m" corresp="#s13:l2">breyt</rhyme></l>
        <l id="s13:l5" met="4" type="-+">Wy willen v dienen in <rhyme label="b" type="m" corresp="#s13:l2">gerechticheyt</rhyme></l>
        <l id="s13:l6" met="4" type="-+">Want ghy zijt alleen onse lofsanck <rhyme label="c" type="m">soet</rhyme></l>
        <l id="s13:l7" met="4" type="-+">Ons eewighe vader, ende <rhyme label="d" type="f">bewaerder</rhyme></l>
        <l id="s13:l8" met="4" type="-+">Wel hem die v verbeydet met <rhyme label="c" type="m" corresp="#s13:l6">ootmoet</rhyme></l>
      </lg>
    </lg>
  </text>
</song>
