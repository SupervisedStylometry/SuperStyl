<?xml version='1.0' encoding='utf-8' standalone='yes'?>
<song>
  <meta>
    <id>17539</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Puer nobis nascitur</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Met rechte singhen wy nieuwen sanck,</l>
        <l id="s1:l2">Heer Ihesus is gheboren;</l>
        <l id="s1:l3">hy heeft de menscheyt aenghenoemen,</l>
        <l id="s1:l4">dat zal ons allen vromen.</l>
      </lg>
      <lg id="s2" type="stanza">
        <l id="s2:l1">All dat is in wesen sal,</l>
        <l id="s2:l2">heeft God in zynre machte;</l>
        <l id="s2:l3">all sonder wee was God gheboren</l>
        <l id="s2:l4">ter couder middernachte.</l>
      </lg>
      <lg id="s3" type="stanza">
        <l id="s3:l1">Segt my, lieve her Joseph,</l>
        <l id="s3:l2">was daer eynighe feeste,</l>
        <l id="s3:l3">daer dat kint geboren was</l>
        <l id="s3:l4">tusschen .II. stomme beesten.</l>
      </lg>
      <lg id="s4" type="stanza">
        <l id="s4:l1">Daer en was bont noch grouwe,</l>
        <l id="s4:l2">noch pelsen noch ghesmyde,</l>
        <l id="s4:l3">oreten was zyn wyeghe stroe;</l>
        <l id="s4:l4">dats ons een groete iolijde.</l>
      </lg>
      <lg id="s5" type="stanza">
        <l id="s5:l1">Dye osse ende dye ezell</l>
        <l id="s5:l2">bedreven daer grote wonder,</l>
        <l id="s5:l3">daer dat kint gheboren wass</l>
        <l id="s5:l4">in doeckelkeyn ghewonden.</l>
      </lg>
      <lg id="s6" type="stanza">
        <l id="s6:l1">Doen ons lieve vrou inden tempel quam,</l>
        <l id="s6:l2">Symeon quam haar teghen:</l>
        <l id="s6:l3">‘nu heb ic al dat ic begeere,</l>
        <l id="s6:l4">ic en wil nyet langher leven.’</l>
      </lg>
      <lg id="s7" type="stanza">
        <l id="s7:l1">O, o, o, o, gloriam,</l>
        <l id="s7:l2">datz tzuetste vander minnen,</l>
        <l id="s7:l3">dat is heer Ihesus Marien soen,</l>
        <l id="s7:l4">God dye laten ons ghewinnen,</l>
      </lg>
    </lg>
  </text>
</song>
