<?xml version='1.0' encoding='utf-8' standalone='yes'?>
<song>
  <meta>
    <id>16890</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Ick ben een arme pelgrim siet,</l>
        <l id="s1:l2">ick moet gaen doen mijn pelgrimagie;</l>
        <l id="s1:l3">in druck, in lyden vol verdriet</l>
        <l id="s1:l4">soo leyt al mijn passagie.’</l>
      </lg>
      <lg id="s2" type="stanza">
        <l id="s2:l1">- ‘Pelgrim, vriendt, hebt goeden moet,</l>
        <l id="s2:l2">en claget toch niet al soo seere,</l>
        <l id="s2:l3">den wech die gy nu wandelen moet,</l>
        <l id="s2:l4">die moet elck mensch passeren.’</l>
      </lg>
      <lg id="s3" type="stanza">
        <l id="s3:l1">- ‘Pelgrims habijt en hooge schoen</l>
        <l id="s3:l2">waren my daer toe aengeven,</l>
        <l id="s3:l3">om dat ick pelgrinagie soude doen</l>
        <l id="s3:l4">al na dat eewich leven.’</l>
      </lg>
      <lg id="s4" type="stanza">
        <l id="s4:l1">- ‘Hebt gy pelgrims habijt ontfaen,</l>
        <l id="s4:l2">hooge schoenen om me te reysen,</l>
        <l id="s4:l3">gy meucht u spoyen om verre te gaen,</l>
        <l id="s4:l4">gy dorft niet anders peysen.’</l>
      </lg>
      <lg id="s5" type="stanza">
        <l id="s5:l1">- ‘Ick heb verloren mijn habijt,</l>
        <l id="s5:l2">ick en cander niet weer aen geraecken,</l>
        <l id="s5:l3">dat is den schoonen edelen tijt,</l>
        <l id="s5:l4">o siel, wat sal ick maecken.’</l>
      </lg>
      <lg id="s6" type="stanza">
        <l id="s6:l1">- ‘Hebdy verloren u habijt,</l>
        <l id="s6:l2">kondy aen geen ander geraecken,</l>
        <l id="s6:l3">ick rade u, vrint, het is noch tijt,</l>
        <l id="s6:l4">te bidden en te waecken.’</l>
      </lg>
      <lg id="s7" type="stanza">
        <l id="s7:l1">- ‘Mijn geselschap is voor, ick volge naer,</l>
        <l id="s7:l2">ick sou soo geeren noch wat beyden;</l>
        <l id="s7:l3">de doot maeckt my den wech soo swaer,</l>
        <l id="s7:l4">dat my verdriet te scheyden.’</l>
      </lg>
      <lg id="s8" type="stanza">
        <l id="s8:l1">- ‘Langer te beyden 't mach niet sijn,</l>
        <l id="s8:l2">hier en baet suchten noch weenen;</l>
        <l id="s8:l3">de doot door Godts geboden fijn</l>
        <l id="s8:l4">dwingt elck mensch van hier te scheyden.’</l>
      </lg>
      <lg id="s9" type="stanza">
        <l id="s9:l1">- ‘De doot die moet mijn leytsman sijn,</l>
        <l id="s9:l2">sijn geselschap vreese ick al soo seere;</l>
        <l id="s9:l3">met hem te wandelen doet my pijn,</l>
        <l id="s9:l4">men siet hier niemandt weder keere.’</l>
      </lg>
      <lg id="s10" type="stanza">
        <l id="s10:l1">- ‘De doot elck mensch naectelijck vreest,</l>
        <l id="s10:l2">nochtan en canse niemant ontvlieden;</l>
        <l id="s10:l3">t'is swaer te scheyden uyt s'werelts foreest,</l>
        <l id="s10:l4">stelt u hoop op Christus leyden.’</l>
      </lg>
      <lg id="s11" type="stanza">
        <l id="s11:l1">- ‘Den wech is nau aen elcken kant,</l>
        <l id="s11:l2">die ick alleene moet passeren,</l>
        <l id="s11:l3">als ick sal commen in dander lant,</l>
        <l id="s11:l4">waer sal ick dan logeren?</l>
      </lg>
      <lg id="s12" type="stanza">
        <l id="s12:l1">- ‘Den laesten nacht als ick gaen sal</l>
        <l id="s12:l2">van deser weerelt moeten scheyden,</l>
        <l id="s12:l3">soo blyft my by Heer over al,</l>
        <l id="s12:l4">Jesus wilt my geleyden.’</l>
      </lg>
    </lg>
  </text>
</song>
