<?xml version='1.0' encoding='utf-8' standalone='yes'?>
<song>
  <meta>
    <id>188258</id>
    <date>
      <year-start>1853</year-start>
      <year-end>1853</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody/>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">De klokken luidden door het land,</l>
        <l id="s1:l2">En riepen tempelwaart:</l>
        <l id="s1:l3">De Kenmer stroomde in menigte aan;</l>
        <l id="s1:l4">Langs voetpad, dreef en breede baan</l>
        <l id="s1:l5">In drommen saamgeschaard.</l>
      </lg>
      <lg id="s2" type="stanza">
        <l id="s2:l1">- ‘Kom meê! kom meê!’ zoo klonk het luid,</l>
        <l id="s2:l2">En klonk het rond en om:</l>
        <l id="s2:l3">‘Kom meê - ons onheil nam een keer:</l>
        <l id="s2:l4">‘Kom meê - ons scheidt geen banvloek meer</l>
        <l id="s2:l5">‘Van 's Heeren heiligdom!</l>
      </lg>
      <lg id="s3" type="stanza">
        <l id="s3:l1">‘Wij mogen weêr te zamen zijn,</l>
        <l id="s3:l2">Te zamen in Gods huis!</l>
        <l id="s3:l3">Weêr met de zoete Heilgen zijn,</l>
        <l id="s3:l4">Gedachtig aan ons' Heeren pijn,</l>
        <l id="s3:l5">Gebogen voor zijn kruis.’ -</l>
      </lg>
      <lg id="s4" type="stanza">
        <l id="s4:l1">En Ouden, stromplende op de kruk, -</l>
        <l id="s4:l2">En Jongen, vlug ter been, -</l>
        <l id="s4:l3">En Moeders met hun telgjens teêr, -</l>
        <l id="s4:l4">Der Maagden bloem, der Knapen eer:</l>
        <l id="s4:l5">Zij stroomden kerkwaart heen.</l>
      </lg>
      <lg id="s5" type="stanza">
        <l id="s5:l1">De Ridder in zijn pronkgewaad,</l>
        <l id="s5:l2">Zijn Knapen om zijn schreên, -</l>
        <l id="s5:l3">De Burchtvrouw in heur feestkleedij, -</l>
        <l id="s5:l4">De Jonkvrouwe in fluweel en zij:</l>
        <l id="s5:l5">Ze stroomden kerkwaart heen.</l>
      </lg>
      <lg id="s6" type="stanza">
        <l id="s6:l1">Maar toog de dorper uit zijn kluis</l>
        <l id="s6:l2">En de adel uit zijn slot -</l>
        <l id="s6:l3">Op Oisterwijc was éen klozet,</l>
        <l id="s6:l4">Daar steeg geen heilgend dankgebed</l>
        <l id="s6:l5">Uit vol gemoed tot God.</l>
      </lg>
      <lg id="s7" type="stanza">
        <l id="s7:l1">Daar zat de Jonker eenzaam neêr,</l>
        <l id="s7:l2">Met knagend rouwgebaar;</l>
        <l id="s7:l3">Zijn ingevallen kaak stond doodsch;</l>
        <l id="s7:l4">Zijn oog was wild - en tranenloos,</l>
        <l id="s7:l5">En de adem ging hem zwaar.</l>
      </lg>
      <lg id="s8" type="stanza">
        <l id="s8:l1">Toen trad zijn droeve moeder in,</l>
        <l id="s8:l2">Gekleed in diepen rouw.</l>
        <l id="s8:l3">- ‘Mijn zoon! wij trekken naar de Mis:</l>
        <l id="s8:l4">Werp nu op God uw droefenis’ -</l>
        <l id="s8:l5">Zoo sprak de weduwvrouw.</l>
      </lg>
      <lg id="s9" type="stanza">
        <l id="s9:l1">- ‘Men bracht uw gade van de jacht,’</l>
        <l id="s9:l2">Sprak hij met starren blik:</l>
        <l id="s9:l3">‘Hij lag te sterven op de baar:</l>
        <l id="s9:l4">Toen vloektet gij zijn moordenaar -</l>
        <l id="s9:l5">Die moordenaar.... ben ik!....’</l>
      </lg>
      <lg id="s10" type="stanza">
        <l id="s10:l1">Een gil van ijzing was het eerst</l>
        <l id="s10:l2">Waarmeê zij antwoord gaf.</l>
        <l id="s10:l3">Toen riep zij uit op bittren toon:</l>
        <l id="s10:l4">‘Draag dan dien vloek, ontaarde zoon!’....</l>
        <l id="s10:l5">Zoo vlood zij van hem af.</l>
      </lg>
      <lg id="s11" type="stanza">
        <l id="s11:l1">Daar trad zijn eenge zuster in,</l>
        <l id="s11:l2">En boog zich naar hem neêr:</l>
        <l id="s11:l3">‘Ik draag, als gij, den rouw in 't hart;</l>
        <l id="s11:l4">Maar offer thans uw zielesmart</l>
        <l id="s11:l5">Op 't outer van den Heer.’</l>
      </lg>
      <lg id="s12" type="stanza">
        <l id="s12:l1">- ‘Gij rouwt als ik?.... Onnoozel wicht!</l>
        <l id="s12:l2">Mijn rouwe is helsche brand!</l>
        <l id="s12:l3">‘Gij, toen ge aan vaders sterfbed stondt,</l>
        <l id="s12:l4">Gij stelptet 't bloed nog van zijn wond -</l>
        <l id="s12:l5">Die wonde sloeg mijn hand!....’</l>
      </lg>
      <lg id="s13" type="stanza">
        <l id="s13:l1">- ‘God! dat is waanzin...’ borst zij uit.</l>
        <l id="s13:l2">Hij schudde treurig neen!</l>
        <l id="s13:l3">Toen was 't, of haar 't besef ontgleed;</l>
        <l id="s13:l4">En met een luiden jammerkreet</l>
        <l id="s13:l5">Vlood ze ijlings van hem heen.</l>
      </lg>
      <lg id="s14" type="stanza">
        <l id="s14:l1">Straks trad zijn zielsgeliefde toe,</l>
        <l id="s14:l2">Een overschoone maagd:</l>
        <l id="s14:l3">‘Mijn dierbre! ga met ons ter Mis:</l>
        <l id="s14:l4">Dat 's balsem voor de droefenis,</l>
        <l id="s14:l5">Wordt zij den Heer geklaagd.’</l>
      </lg>
      <lg id="s15" type="stanza">
        <l id="s15:l1">- ‘Een balsem voor mijn droefenis?....</l>
        <l id="s15:l2">In Hemel noch op aard! -</l>
        <l id="s15:l3">Gij weet mijn vader snood vermoord -</l>
        <l id="s15:l4">Der spriet, die 't hart hem heeft doorboord,</l>
        <l id="s15:l5">Gaf ik die wreede vaart!’</l>
      </lg>
      <lg id="s16" type="stanza">
        <l id="s16:l1">Toen viel er tusschen hem en haar</l>
        <l id="s16:l2">Een klove, wijd als 't graf.</l>
        <l id="s16:l3">Een rilling voer haar door de leên;</l>
        <l id="s16:l4">Zij wendde met een stil geween</l>
        <l id="s16:l5">Zich van den moorder af.</l>
      </lg>
      <lg id="s17" type="stanza">
        <l id="s17:l1">Toen kwam de vrome Kapelaan,</l>
        <l id="s17:l2">De Kapelaan van 't slot:</l>
        <l id="s17:l3">‘Zoo verre mag de smart niet gaan,</l>
        <l id="s17:l4">O Jonker! zulk een nederslaan</l>
        <l id="s17:l5">Is opstaan tegen God!’ -</l>
      </lg>
      <lg id="s18" type="stanza">
        <l id="s18:l1">- ‘Zwijg, Priester! zwijg. Mijn vader viel -</l>
        <l id="s18:l2">Mijn drift volbracht dien moord!...</l>
        <l id="s18:l3">Nu kent ge de onverduurbre schuld</l>
        <l id="s18:l4">Die mijn verscheurden boezem vult -</l>
        <l id="s18:l5">Vlied nu - als allen! - voort....’</l>
      </lg>
      <lg id="s19" type="stanza">
        <l id="s19:l1">- ‘Verhoede God, wiens kleed ik draag,</l>
        <l id="s19:l2">‘Dat ik hier vlieden zoû.</l>
        <l id="s19:l3">‘Daar is (zegt Jesus' leer), daar is</l>
        <l id="s19:l4">‘Voor elke schuld vergiffenis,</l>
        <l id="s19:l5">‘Geboet met diep berouw.</l>
      </lg>
      <lg id="s20" type="stanza">
        <l id="s20:l1">‘Het is een vreeselijke biecht,</l>
        <l id="s20:l2">‘Ontrukt aan uw gemoed;</l>
        <l id="s20:l3">‘Het is een misdrijf, naamloos groot,</l>
        <l id="s20:l4">‘Dat nooit, van nu tot aan uw dood,</l>
        <l id="s20:l5">‘Te strenge kan geboet.</l>
      </lg>
      <lg id="s21" type="stanza">
        <l id="s21:l1">‘Maar weet - onvruchtbaar is 't berouw</l>
        <l id="s21:l2">‘Dat niet aan 't kruis zich buigt:</l>
        <l id="s21:l3">‘Dáar - ook voor u! vloot Jesus' bloed;</l>
        <l id="s21:l4">‘En 't naar Hem dorstende gemoed</l>
        <l id="s21:l5">‘Blijft Hij nooit onbetuigd.</l>
      </lg>
      <lg id="s22" type="stanza">
        <l id="s22:l1">‘Hier staat alle aardsche liefde stil -</l>
        <l id="s22:l2">Zijn liefde stijgt ten top.</l>
        <l id="s22:l3">Gij - zeg der wereld nu vaarwel,</l>
        <l id="s22:l4">En draag Hem in verholen cel</l>
        <l id="s22:l5">Uw boete en rouwschuld op.’ -</l>
      </lg>
      <lg id="s23" type="stanza">
        <l id="s23:l1">Daar stortte met een luiden schrei</l>
        <l id="s23:l2">De onzalige aan zijn voet:</l>
        <l id="s23:l3">‘Ja, Vader! ja - daar wil ik heen:</l>
        <l id="s23:l4">Hij weet het hoe ik heb gebeên,</l>
        <l id="s23:l5">Hoe staâg mijn drift geboet.’ -</l>
      </lg>
      <lg id="s24" type="stanza">
        <l id="s24:l1">Hij leefde in Egmond veertien jaar,</l>
        <l id="s24:l2">En was des Kloosters eer.</l>
        <l id="s24:l3">Nog sprak hij in zijn laatste smart:</l>
        <l id="s24:l4">‘Daar is éen troost slechts voor het hart:</l>
        <l id="s24:l5">Door Christus in den Heer.’ -</l>
      </lg>
    </lg>
  </text>
</song>
