<?xml version='1.0' encoding='utf-8' standalone='yes'?>
<song>
  <meta>
    <id>18149</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Patientie is zo goed kruid</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Pacientie is soo goeden cruyt,</l>
        <l id="s1:l2">sij is nu in saisoene,</l>
        <l id="s1:l3">want haer cracht en haer virtuyt</l>
        <l id="s1:l4">heeft yegelyck nu van doene;</l>
        <l id="s1:l5">wilt u te plucken spoene</l>
        <l id="s1:l6">dat edel cruydeken goet;</l>
        <l id="s1:l7">sluytet binnen int herte dijn,</l>
        <l id="s1:l8">en dinckt het sal eens beter zyn;</l>
        <l id="s1:l9">sterct in Godt uwen moet.</l>
      </lg>
      <lg id="s2" type="stanza">
        <l id="s2:l1">Alle die pacientie behoeft,</l>
        <l id="s2:l2">aldus sult ghyse saeyen;</l>
        <l id="s2:l3">troost de ghene die zyn bedroeft,</l>
        <l id="s2:l4">soo sal u Godt oock paeyen</l>
        <l id="s2:l5">en helpen u uiten quaeyen</l>
        <l id="s2:l6">als ghij in lyden zyt;</l>
        <l id="s2:l7">want zoo ghij uwen naesten doet,</l>
        <l id="s2:l8">dat zuldi vinden tzy quaet oft goet</l>
        <l id="s2:l9">voor Godt gebenedyt.</l>
      </lg>
      <lg id="s3" type="stanza">
        <l id="s3:l1">Wildi pacientie, crijgen saen,</l>
        <l id="s3:l2">hoort toe, ick salt u leeren:</l>
        <l id="s3:l3">ghij sult die daegelijcx plucken gaen</l>
        <l id="s3:l4">int bitter lijden ons Heeren;</l>
        <l id="s3:l5">wilt u herteken daertoe keeren,</l>
        <l id="s3:l6">met traenen wilt aensien</l>
        <l id="s3:l7">wat Jesus voor u gheleden heeft;</l>
        <l id="s3:l8">hij is die de pacientie gheeft</l>
        <l id="s3:l9">de ghene die tot hem vlien.</l>
      </lg>
      <lg id="s4" type="stanza">
        <l id="s4:l1">Al die ompatientich zyn</l>
        <l id="s4:l2">in dese droeve tyden,</l>
        <l id="s4:l3">sy doen hen selven dobbel pijn,</l>
        <l id="s4:l4">want yegelijck moet nu lijden;</l>
        <l id="s4:l5">ten baet murmureren noch strijden,</l>
        <l id="s4:l6">hout u in Godt gherust;</l>
        <l id="s4:l7">liet elck zyn sondich leven staen,</l>
        <l id="s4:l8">den tyt die soude beteren saen,</l>
        <l id="s4:l9">den honger soude worden gheblust.</l>
      </lg>
      <lg id="s5" type="stanza">
        <l id="s5:l1">Die dit liedeken heeft ghedicht,</l>
        <l id="s5:l2">veel lydens heeft zy verdraegen</l>
        <l id="s5:l3">groot en cleyn van alle ghewicht</l>
        <l id="s5:l4">tot in haer oude daegen;</l>
        <l id="s5:l5">zy en willes niemant claegen</l>
        <l id="s5:l6">dan Godt, diet beteren mach;</l>
        <l id="s5:l7">die beste remedie die zy vint,</l>
        <l id="s5:l8">es te peysen, ick hebt verdient,</l>
        <l id="s5:l9">en dienen Godt nacht en dach.</l>
      </lg>
    </lg>
  </text>
</song>
