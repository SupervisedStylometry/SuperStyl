<?xml version='1.0' encoding='utf-8' standalone='yes'?>
<song>
  <meta>
    <id>122774</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="dialooglied" translation="dialogue song">dialooglied</tag>
      <tag standard-name="danklied" translation="gratitude song">danklied</tag>
      <tag standard-name="liefdeslied" translation="love song">liefdeslied</tag>
      <tag standard-name="morgenlied" translation="morning song">morgenlied</tag>
    </tags>
    <melody/>
    <categories>
      <category translation="love and sex">liefde en seks</category>
      <category translation="formal genres">formele genres</category>
      <category translation="religion">godsdienst</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Ic sie die morgensterre,</l>
        <l id="s1:l2">Mijns lievekens claer aenschijn,</l>
        <l id="s1:l3">Men salse wecken met sanghe</l>
        <l id="s1:l4">Die alderliefste mijn.’</l>
      </lg>
      <lg id="s2" type="stanza">
        <l id="s2:l1">- ‘Wie isset die daer singhet</l>
        <l id="s2:l2">Ende mi niet slapen en laet?</l>
        <l id="s2:l3">Hi sal sijn singhen laten,</l>
        <l id="s2:l4">Voorwaer segghe ic hem dat.’</l>
      </lg>
      <lg id="s3" type="stanza">
        <l id="s3:l1">- ‘Dat ben ic ridder coene,</l>
        <l id="s3:l2">Een ridder wel gheweit,</l>
        <l id="s3:l3">Wanneer saldijs mi loonen</l>
        <l id="s3:l4">Alle mijn sanghes arbeit?’</l>
      </lg>
      <lg id="s4" type="stanza">
        <l id="s4:l1">- ‘Coemt noch tavont spade,</l>
        <l id="s4:l2">Al voor mijns vaders hof!</l>
        <l id="s4:l3">Aldaer sal ics u loonen,</l>
        <l id="s4:l4">En seg daer niemant of!’</l>
      </lg>
      <lg id="s5" type="stanza">
        <l id="s5:l1">Den dach die nam een einde,</l>
        <l id="s5:l2">Die ionghelinc quam aldaer;</l>
        <l id="s5:l3">Met sijnen blanken armen</l>
        <l id="s5:l4">Woude hise ombevaên.</l>
      </lg>
      <lg id="s6" type="stanza">
        <l id="s6:l1">‘Nu staet, ioncheer, stille,</l>
        <l id="s6:l2">En rijd mi niet te na!</l>
        <l id="s6:l3">Ic moet noch eerste weten</l>
        <l id="s6:l4">Wat loon ic soude ontfaên.’</l>
      </lg>
      <lg id="s7" type="stanza">
        <l id="s7:l1">- ‘Berghen ende lant, schoon ioncfrouwe,</l>
        <l id="s7:l2">Sal u vri eighen sijn,</l>
        <l id="s7:l3">Ende boven alle die daer leven</l>
        <l id="s7:l4">Suldi die alderliefste sijn.’</l>
      </lg>
      <lg id="s8" type="stanza">
        <l id="s8:l1">- ‘Sal ic boven alle ioncfrouwen</l>
        <l id="s8:l2">Dijn alderliefste sijn?</l>
        <l id="s8:l3">So suldi, ridder coene,</l>
        <l id="s8:l4">Mijns lijfs gheweldich sijn.’</l>
      </lg>
      <lg id="s9" type="stanza">
        <l id="s9:l1">Si namen daer malcander,</l>
        <l id="s9:l2">Si ghinghen eenen ganc</l>
        <l id="s9:l3">Al onder een lindeken groene,</l>
        <l id="s9:l4">Die nachtegael daer op sanc.</l>
      </lg>
      <lg id="s10" type="stanza">
        <l id="s10:l1">Hi liet sijn mantel glijden</l>
        <l id="s10:l2">Beneden in dat gras,</l>
        <l id="s10:l3">Omdat sijn vergulde sporen</l>
        <l id="s10:l4">Van den douwe niet en souden worden nat.</l>
      </lg>
    </lg>
  </text>
</song>
