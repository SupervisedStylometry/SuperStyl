<?xml version='1.0' encoding='utf-8' standalone='yes'?>
<song>
  <meta>
    <id>121653</id>
    <date>
      <year-start>1818</year-start>
      <year-end>1818</year-end>
    </date>
    <tags>
      <tag standard-name="bespiegelend lied" translation="reflective song">bespiegelend lied</tag>
    </tags>
    <melody/>
    <categories>
      <category translation="religion">godsdienst</category>
    </categories>
  <author>Johannes Hazeu Cornelisz. en Dirk van der Reijden</author></meta>
  <text>
    <lg type="song">
      <lg id="s1" type="stanza">
        <l id="s1:l1">Dit is de dag die 't hart verblijdt;</l>
        <l id="s1:l2">De dag aan zielrust toegewijd,</l>
        <l id="s1:l3">Tot roem van 't Opperwezen;</l>
        <l id="s1:l4">De dag waarop Immanuël,</l>
        <l id="s1:l5">Als 't heil der aard', de schrik der hel,</l>
        <l id="s1:l6">Is uit het graf verrezen!</l>
      </lg>
      <lg id="s2" type="stanza">
        <l id="s2:l1">Dit is de dag van heil en rust,</l>
        <l id="s2:l2">Door Jezus liefde 't eerst gekust,</l>
        <l id="s2:l3">Bij 't heilrijk zegepralen;</l>
        <l id="s2:l4">Daar Hij den dood en 't graf verwon,</l>
        <l id="s2:l5">En, als de heil- en levenszon,</l>
        <l id="s2:l6">Zijn glansrijk licht deed stralen.</l>
      </lg>
      <lg id="s3" type="stanza">
        <l id="s3:l1">Komt, Christ'nen! vieren wij deez' dag,</l>
        <l id="s3:l2">Met eerbied, liefd' en diep ontzag,</l>
        <l id="s3:l3">In onze Tempelkoren;</l>
        <l id="s3:l4">'t Geldt ons belang en jezus eer,</l>
        <l id="s3:l5">Dat wij de roepstem van dien Heer,</l>
        <l id="s3:l6">Door zijne knechten hooren,</l>
      </lg>
      <lg id="s4" type="stanza">
        <l id="s4:l1">Hij, die de Heer des Sabbaths is,</l>
        <l id="s4:l2">Wil ons, in d'aardsche wildernis;</l>
        <l id="s4:l3">Met levend water drenken;</l>
        <l id="s4:l4">En, bij dit rustverwekkend feest;</l>
        <l id="s4:l5">Den invloed van zijn woord en Geest</l>
        <l id="s4:l6">Ten troost en blijdschap schenken.</l>
      </lg>
      <lg id="s5" type="stanza">
        <l id="s5:l1">'t Zij ver van ons, dat wij ontäard,</l>
        <l id="s5:l2">Deez' dag, voor onze ziel zoo waard',</l>
        <l id="s5:l3">Verdart'len in de zonden;</l>
        <l id="s5:l4">Dat wij geen eer voor jezus zijn,</l>
        <l id="s5:l5">Die, na de bangste smart en pijn,</l>
        <l id="s5:l6">Heeft dood en graf verslonden.</l>
      </lg>
      <lg id="s6" type="stanza">
        <l id="s6:l1">O Heiland! ja, deez' heildag zij,</l>
        <l id="s6:l2">Door uwe magt en heerschappij</l>
        <l id="s6:l3">Op dood en graf, geheiligd;</l>
        <l id="s6:l4">Gij hebt ons 't graf tot rust bereid,</l>
        <l id="s6:l5">En, voor den tijd en d'eeuwigheid,</l>
        <l id="s6:l6">Die rust voor ons beveiligd.</l>
      </lg>
      <lg id="s7" type="stanza">
        <l id="s7:l1">'t Zij al ons doel en onze lust,</l>
        <l id="s7:l2">Om dezen dag van heil en rust</l>
        <l id="s7:l3">Te vieren met gezangen';</l>
        <l id="s7:l4">U, na zesdaagsche moeit' en vlijt,</l>
        <l id="s7:l5">Met harten, aan U toegewijd,</l>
        <l id="s7:l6">Al d' eer te doen ontvangen.</l>
      </lg>
      <lg id="s8" type="stanza">
        <l id="s8:l1">'t Is ons belang en 't geldt uw' eer,</l>
        <l id="s8:l2">Dat wij in uwen tempel, Heer!</l>
        <l id="s8:l3">U biddend', dankend' loven;</l>
        <l id="s8:l4">O Levensbron! zoo vol van heil!</l>
        <l id="s8:l5">Uw' liefde kent voor ons geen peil,</l>
        <l id="s8:l6">Gaat dood en graf te boven!</l>
      </lg>
      <lg id="s9" type="stanza">
        <l id="s9:l1">Wij zijn niet meer het graf ten buit,</l>
        <l id="s9:l2">Eens voert G'ons ook den kerker uit,</l>
        <l id="s9:l3">Door uwe heilbanieren.</l>
        <l id="s9:l4">Doe ons dan, Held van graf en dood!</l>
        <l id="s9:l5">Verheerlijkt rustend' in uw' schoot,</l>
        <l id="s9:l6">Den eeuw'gen rustdag vieren!</l>
      </lg>
    </lg>
  </text>
</song>
