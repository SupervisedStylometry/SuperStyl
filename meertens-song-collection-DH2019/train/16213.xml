<?xml version='1.0' encoding='utf-8' standalone='yes'?>
<song>
  <meta>
    <id>16213</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Rijke God wie zal ik klagen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Eylacen, ick mach wel claghen</l>
        <l id="s1:l2">tot u, o mijn oude vaer,</l>
        <l id="s1:l3">hoe sal ick moghen verdraghen</l>
        <l id="s1:l4">dit bitter lijden swaer!</l>
        <l id="s1:l5">Met beven ende schromen</l>
        <l id="s1:l6">claghe ick u mijn verdriet,</l>
        <l id="s1:l7">dat ick in Hollant ben ghecomen,</l>
        <l id="s1:l8">Godt verderf hem, diet my riet!</l>
      </lg>
      <lg id="s2" type="stanza">
        <l id="s2:l1">‘Dit derf ick niemandt wijten</l>
        <l id="s2:l2">dan u, stede van Amsterdam,</l>
        <l id="s2:l3">ghy dedet niet dan roepen ende crijten,</l>
        <l id="s2:l4">tot dat ick in Hollant quam;</l>
        <l id="s2:l5">daer op soo quam ick loeren,</l>
        <l id="s2:l6">op u belofte certeyn,</l>
        <l id="s2:l7">ten was niet dan der Geusen voeren,</l>
        <l id="s2:l8">soo ghy seyt, haer macht was cleyn.</l>
      </lg>
      <lg id="s3" type="stanza">
        <l id="s3:l1">‘Ick betroude dat door raet der papen;</l>
        <l id="s3:l2">dat is my nu misluckt;</l>
        <l id="s3:l3">dat bedde daer ick meende te slapen,</l>
        <l id="s3:l4">dat is my nu ontruckt;</l>
        <l id="s3:l5">van Rammekens moest ick ruymen,</l>
        <l id="s3:l6">dat maect my therte seer bang,</l>
        <l id="s3:l7">Termuyen meenden wy te sluymen,</l>
        <l id="s3:l8">maer waren daer oock veel te lang.</l>
      </lg>
      <lg id="s4" type="stanza">
        <l id="s4:l1">‘Mijn beloften achten sy cleyn van waerden,</l>
        <l id="s4:l2">mijn boosheyt een yeghelick ruyckt,</l>
        <l id="s4:l3">die ick al binnen Naerden,</l>
        <l id="s4:l4">en te Haerlem heb ghebruyckt;</l>
        <l id="s4:l5">daerom sy malcander sweeren,</l>
        <l id="s4:l6">en doen my wederstoot,</l>
        <l id="s4:l7">sy spreken: laet ons dapperlick weeren,</l>
        <l id="s4:l8">wy en moghen niet quader als doot.</l>
      </lg>
      <lg id="s5" type="stanza">
        <l id="s5:l1">‘Ist dat ick wt Hollant moet wijcken,</l>
        <l id="s5:l2">en Zeelant met schanden verlaet,</l>
        <l id="s5:l3">soo sullen my de lieden na kijcken,</l>
        <l id="s5:l4">waer ick gae byder straet;</l>
        <l id="s5:l5">een yeghelijck sal segghen:</l>
        <l id="s5:l6">daer gaet Duckdalven soon,</l>
        <l id="s5:l7">die Hollant moeste laten legghen;</l>
        <l id="s5:l8">sulck schempen ben ick niet ghewoon.</l>
      </lg>
      <lg id="s6" type="stanza">
        <l id="s6:l1">‘O stadt, ghy moecht wel beven,</l>
        <l id="s6:l2">die daer leyt aen de watercant,</l>
        <l id="s6:l3">wanneer ick Hollant moet begheven,</l>
        <l id="s6:l4">soo coem ick u ter handt,</l>
        <l id="s6:l5">ick sal u plonderen ende rooven</l>
        <l id="s6:l6">u kisten ende cantooren schoon,</l>
        <l id="s6:l7">ghy mocht my wel ghelooven,</l>
        <l id="s6:l8">want het is u verdienden loon.’</l>
      </lg>
      <lg id="s7" type="stanza">
        <l id="s7:l1">De landen te verderven,</l>
        <l id="s7:l2">daer toe zijt ghy ghesint,</l>
        <l id="s7:l3">dat soude moeten besterven,</l>
        <l id="s7:l4">dat alder iongste kint;</l>
        <l id="s7:l5">maar Godt sal niet ghelijden</l>
        <l id="s7:l6">soo grouwelicken moort,</l>
        <l id="s7:l7">sy sullen haar noch verblijden,</l>
        <l id="s7:l8">als ghy sult wesen verstoort.</l>
      </lg>
      <lg id="s8" type="stanza">
        <l id="s8:l1">Ghy steden onghewonnen,</l>
        <l id="s8:l2">blijft vroom tot deser tijt,</l>
        <l id="s8:l3">diet quaet aen u begonnen,</l>
        <l id="s8:l4">die zijn haer macht meest quijt;</l>
        <l id="s8:l5">dus wilt Godt dancken en loven,</l>
        <l id="s8:l6">hy maeckt u cloeck en stout,</l>
        <l id="s8:l7">die cracht coemt u van boven,</l>
        <l id="s8:l8">dat ghy u soo vromelick houdt.</l>
      </lg>
      <lg id="s9" type="stanza">
        <l id="s9:l1">Oorlof, ghy borghers allen,</l>
        <l id="s9:l2">u steden doch wel bewaert,</l>
        <l id="s9:l3">ghelooft nu gheen schoon kallen,</l>
        <l id="s9:l4">al van den Spaenschen aert;</l>
        <l id="s9:l5">die wreede macht wt Spaengien,</l>
        <l id="s9:l6">wilt stellen achter de handt,</l>
        <l id="s9:l7">dat de loffelicke Prins van Oraengien</l>
        <l id="s9:l8">mach regeren zijn eyghen vaders landt.</l>
      </lg>
    </lg>
  </text>
</song>
