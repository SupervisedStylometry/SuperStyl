<?xml version='1.0' encoding='utf-8' standalone='yes'?>
<song>
  <meta>
    <id>190719</id>
    <date>
      <year-start>1886</year-start>
      <year-end>1886</year-end>
    </date>
    <tags/>
    <melody/>
  <author>W.J. van Zeggelen</author></meta>
  <text>
    <lg type="song">
      <lg id="s1" type="stanza">
        <l id="s1:l1">Dochter van 't volk, die den volksdichter huldigt,</l>
        <l id="s1:l2">Die van uw lente de bloemen hem biedt,</l>
        <l id="s1:l3">Gij zijt van kindsbeen die schatting verschuldigd -</l>
        <l id="s1:l4">Immers, uw traan ving hij op in zijn lied.</l>
        <l id="s1:l5">Vrees niet: gravin noch prinses wekt zijn keuze;</l>
        <l id="s1:l6">'k Acht geen' omgeving van pracht of kleedij:</l>
        <l id="s1:l7">Zanger en muze, ze voeren tot leuze:</l>
        <l id="s1:l8">Ik ben van 't volk en mijn liefde met mij.</l>
      </lg>
      <lg id="s2" type="stanza">
        <l id="s2:l1">Jong doolde ik rond, onbekend en verstooten;</l>
        <l id="s2:l2">Oude kasteelen verlokten mij toen;</l>
        <l id="s2:l3">Maar - niet een vriendlijke deur werd me ontsloten -</l>
        <l id="s2:l4">Wat zou de dweepzieke dwerg er ook doen?</l>
        <l id="s2:l5">‘Muzen, waar bleven uw zangen en sagen?’</l>
        <l id="s2:l6">Zuchtte ik: ‘'t ging al met uw minstreels voorbij? -</l>
        <l id="s2:l7">Kom, laat ik elders mijn burgerrecht vragen!’</l>
        <l id="s2:l8">Ik ben van 't volk en mijn liefde met mij!</l>
      </lg>
      <lg id="s3" type="stanza">
        <l id="s3:l1">Arme salons, zelfs hun vreugd stond me tegen -</l>
        <l id="s3:l2">Pracht die verblindt, bij verveling die moordt;</l>
        <l id="s3:l3">Vuurwerk, gebluscht door een enkelen regen -</l>
        <l id="s3:l4">Blijdschap, die reeds bij de ontwaking versmoort.</l>
        <l id="s3:l5">Gij, die men weeklijks naar buiten ziet zweven,</l>
        <l id="s3:l6">'t Kleedje vol smaak en het lachje zoo blij -</l>
        <l id="s3:l7">Kom mij de vreugd van den Zondag hergeven -</l>
        <l id="s3:l8">Ik ben van 't volk en mijn liefde met mij!</l>
      </lg>
      <lg id="s4" type="stanza">
        <l id="s4:l1">Bieden als gij ooit princessen, gravinnen,</l>
        <l id="s4:l2">Zulk een bekoorlijkheid, eenvoud en gloed?</l>
        <l id="s4:l3">Gij met uw hartje bestemd tot beminnen,</l>
        <l id="s4:l4">Oogjes zoo sprekend en trekjes zoo zoet?</l>
        <l id="s4:l5">Zeker, het volk heeft een diepe memorie,</l>
        <l id="s4:l6">Hoven bestrijdend, koos ik zijn partij,</l>
        <l id="s4:l7">Aan uwe hand viert de zanger zijn glorie -</l>
        <l id="s4:l8">Ik ben van 't volk en mijn liefde met mij.</l>
      </lg>
    </lg>
  </text>
</song>
