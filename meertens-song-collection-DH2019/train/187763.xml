<?xml version='1.0' encoding='utf-8' standalone='yes'?>
<song>
  <meta>
    <id>187763</id>
    <date>
      <year-start>1868</year-start>
      <year-end>1868</year-end>
    </date>
    <tags/>
    <melody/>
  <author>Frans de Cort</author></meta>
  <text>
    <lg type="song">
      <lg id="s1" type="stanza">
        <l id="s1:l1">Zoodra als de haan en de leeuwrik te zaam,</l>
        <l id="s1:l2">Wen 't daagt in den Oosten, me wekken,</l>
        <l id="s1:l3">Dan spring ik het bed uit, en loop naar het raam,</l>
        <l id="s1:l4">En haast me het open te trekken.</l>
        <l id="s1:l5">En 't raam van hierover gaat insgelijks op,</l>
        <l id="s1:l6">En achter het klimmende loover</l>
        <l id="s1:l7">Ontwaar ik den vriendelijk knikkenden kop</l>
        <l id="s1:l8">Der lieflijke meid van hierover.</l>
      </lg>
      <lg id="s2" type="stanza">
        <l id="s2:l1">Dag, Sander! Dag, Mieken!.... Daarmee is het uit,</l>
        <l id="s2:l2">Meer zeggen we niet tot elkander.</l>
        <l id="s2:l3">En 's avonds, als 't klokje ten Angelus luidt,</l>
        <l id="s2:l4">Dan is 't weer: Dag, Mieken! Dag, Sander!</l>
        <l id="s2:l5">Doch zeg ik maar luttel, zoo denk ik te meer,</l>
        <l id="s2:l6">En watvoor kasteelen ik toover,</l>
        <l id="s2:l7">Verraden wellicht mijne blikken, zoo teer,</l>
        <l id="s2:l8">Der lieflijke meid van hierover!</l>
      </lg>
      <lg id="s3" type="stanza">
        <l id="s3:l1">Wel lastig maar eerlijk verdient ze haar brood,</l>
        <l id="s3:l2">En zingende zit ze te naaien.</l>
        <l id="s3:l3">Heur haar, dat is blond, hare wangen zijn rood,</l>
        <l id="s3:l4">Hare oogen, die weet ze te draaien!</l>
        <l id="s3:l5">Er slendren veel heertjes al pinkend voorbij,</l>
        <l id="s3:l6">Maar zij mijne plunje ook wat grover,</l>
        <l id="s3:l7">Toch kijkt ze naar hen niet zoozeer als naar mij,</l>
        <l id="s3:l8">Die lieflijke meid van hierover!</l>
      </lg>
      <lg id="s4" type="stanza">
        <l id="s4:l1">Ik heb haar zoo lief! En of zij van me houdt,</l>
        <l id="s4:l2">Dat vraag ik niet later dan morgen:</l>
        <l id="s4:l3">En zegt ze van ja, dan maar seffens getrouwd,</l>
        <l id="s4:l4">En God zal voor beiden wel zorgen.</l>
        <l id="s4:l5">En make geen wijn ons het hart er ooit warm,</l>
        <l id="s4:l6">En zij 't in ons huisje zoo poover,</l>
        <l id="s4:l7">Den koning te rijk zal ik zijn in den arm</l>
        <l id="s4:l8">Der lieflijke meid van hierover!</l>
      </lg>
    </lg>
  </text>
</song>
