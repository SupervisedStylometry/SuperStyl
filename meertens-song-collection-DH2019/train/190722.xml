<?xml version='1.0' encoding='utf-8' standalone='yes'?>
<song>
  <meta>
    <id>190722</id>
    <date>
      <year-start>1886</year-start>
      <year-end>1886</year-end>
    </date>
    <tags/>
    <melody/>
  <author>W.J. van Zeggelen</author></meta>
  <text>
    <lg type="song">
      <lg id="s1" type="stanza">
        <l id="s1:l1">Van 's morgens vroeg tot 's avonds laat</l>
        <l id="s1:l2">Bezet in huis, belast op straat,</l>
        <l id="s1:l3">Gaan we iedren dag den zelfden gang.</l>
        <l id="s1:l4">Al bidden wij om zegen,</l>
        <l id="s1:l5">Soms valt de taak ons tegen,</l>
        <l id="s1:l6">Nooit valt de tijd ons lang.</l>
      </lg>
      <lg id="s2" type="stanza">
        <l id="s2:l1">Zwaar sloven wij voor 't stukje brood,</l>
        <l id="s2:l2">Maar waken tegen krimp en nood;</l>
        <l id="s2:l3">Wij vragen dus van spier en hand</l>
        <l id="s2:l4">Wat wicht zij kunnen dragen;</l>
        <l id="s2:l5">Geen bidden helpt of klagen,</l>
        <l id="s2:l6">Thuis toeven maag en tand.</l>
      </lg>
      <lg id="s3" type="stanza">
        <l id="s3:l1">Ze hebben ons wel eens gezegd:</l>
        <l id="s3:l2">De werkman spreekt niet voor zijn recht,</l>
        <l id="s3:l3">Maar, of het daar alleen in zit,</l>
        <l id="s3:l4">Dat is nog niet bewezen.</l>
        <l id="s3:l5">Verzet zou 't kwaad genezen, -</l>
        <l id="s3:l6">Maar, wie bewijst ons dit?</l>
      </lg>
      <lg id="s4" type="stanza">
        <l id="s4:l1">Wij hebben ook sinds lang geleerd:</l>
        <l id="s4:l2">Hij wint niet, die te veel begeert,</l>
        <l id="s4:l3">Maar 't meeste gaart hij, die vernoegd</l>
        <l id="s4:l4">Zijn handen blijft gebruiken,</l>
        <l id="s4:l5">Verleiding leert ontduiken</l>
        <l id="s4:l6">En naar zijn stand zich voegt.</l>
      </lg>
      <lg id="s5" type="stanza">
        <l id="s5:l1">Wij luistren niet naar alle taal,</l>
        <l id="s5:l2">Maar eischen een goed middagmaal;</l>
        <l id="s5:l3">Wie hard moet werken eet ook graag.</l>
        <l id="s5:l4">Zoo mogen groote heeren</l>
        <l id="s5:l5">Van ons dit lesje leeren:</l>
        <l id="s5:l6">De honger is een plaag.</l>
      </lg>
      <lg id="s6" type="stanza">
        <l id="s6:l1">Al vragen wij niet altoos pret,</l>
        <l id="s6:l2">'t Is toch niet kwaad een klein verzet.</l>
        <l id="s6:l3">Ook houden wij van lief en schoon,</l>
        <l id="s6:l4">Zoo - om maar iets te noemen,</l>
        <l id="s6:l5">Zoo zetten we onze bloemen</l>
        <l id="s6:l6">Voor 't vensterken ten toon.</l>
      </lg>
      <lg id="s7" type="stanza">
        <l id="s7:l1">En, wie de Zondagsrust verveelt,</l>
        <l id="s7:l2">Geen werkman die zijn kommer deelt.</l>
        <l id="s7:l3">Dan gaan wij uit met vrouw en kind,</l>
        <l id="s7:l4">Trakteeren oog en longen</l>
        <l id="s7:l5">En maken bokkensprongen,</l>
        <l id="s7:l6">Waar men zijn rustplaats vindt.</l>
      </lg>
      <lg id="s8" type="stanza">
        <l id="s8:l1">Komt, broeders, voortgewerkt met moed,</l>
        <l id="s8:l2">Ons zit de kracht in 't eerlijk bloed;</l>
        <l id="s8:l3">Al wonen we op een duiventil,</l>
        <l id="s8:l4">Genieten wij het leven;</l>
        <l id="s8:l5">De kroeg kan 't ons niet geven,</l>
        <l id="s8:l6">Maar wel de goede wil.</l>
      </lg>
    </lg>
  </text>
</song>
