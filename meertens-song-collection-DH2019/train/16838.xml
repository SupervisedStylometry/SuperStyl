<?xml version='1.0' encoding='utf-8' standalone='yes'?>
<song>
  <meta>
    <id>16838</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik stond op hoge bergen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic stont op hoghe berghen,</l>
        <l id="s1:l2">ic sach ter see waert in,</l>
        <l id="s1:l3">ic sach een scheepken driven,</l>
        <l id="s1:l4">daer waren drie ruiters in.</l>
      </lg>
      <lg id="s2" type="stanza">
        <l id="s2:l1">Den alderjoncsten ruiter,</l>
        <l id="s2:l2">die in dat scheepken was,</l>
        <l id="s2:l3">die schonc mi eens te drinken</l>
        <l id="s2:l4">de coele wijn uit een glas.</l>
      </lg>
      <lg id="s3" type="stanza">
        <l id="s3:l1">‘Ic brenct u, haveloos meisjen!</l>
        <l id="s3:l2">dat u god seghenen moet!</l>
        <l id="s3:l3">gheen ander soudic kiesen,</l>
        <l id="s3:l4">waert ghi wat riker van goet.’</l>
      </lg>
      <lg id="s4" type="stanza">
        <l id="s4:l1">- ‘Ben ic een haveloos meisjen,</l>
        <l id="s4:l2">ic en bens alleine niet:</l>
        <l id="s4:l3">in een clooster wil ic riden,</l>
        <l id="s4:l4">God loons hem, diet mi riet!’</l>
      </lg>
      <lg id="s5" type="stanza">
        <l id="s5:l1">Hi sprac: ‘wel schone joncfrouwe!</l>
        <l id="s5:l2">als ghi int clooster gaet,</l>
        <l id="s5:l3">hoe garen soudic weten,</l>
        <l id="s5:l4">hoe u 't nonnencleet al staet!’</l>
      </lg>
      <lg id="s6" type="stanza">
        <l id="s6:l1">Maer doen si in dat clooster quam,</l>
        <l id="s6:l2">haer vader die was doot,</l>
        <l id="s6:l3">men vant in al mijns heren lant</l>
        <l id="s6:l4">gheen riker kint en was groot.</l>
      </lg>
      <lg id="s7" type="stanza">
        <l id="s7:l1">De ruiter haddet so haest vernomen,</l>
        <l id="s7:l2">hi sprac: ‘sadelt mi mijn peert!</l>
        <l id="s7:l3">dat si int clooster is ghecomen</l>
        <l id="s7:l4">dat is dat mijn hert so deert.’</l>
      </lg>
      <lg id="s8" type="stanza">
        <l id="s8:l1">Maer doen hi voor dat clooster quam,</l>
        <l id="s8:l2">hi clopte aen den rinc:</l>
        <l id="s8:l3">‘waer is de joncste nonne,</l>
        <l id="s8:l4">die hier lest wijdinghe ontfinc?’</l>
      </lg>
      <lg id="s9" type="stanza">
        <l id="s9:l1">- ‘Dat alderjoncste nonneken</l>
        <l id="s9:l2">en mach niet comen uit,</l>
        <l id="s9:l3">si sit al hier besloten</l>
        <l id="s9:l4">en si is Jesus bruit.’</l>
      </lg>
      <lg id="s10" type="stanza">
        <l id="s10:l1">- ‘Sit si hier in besloten</l>
        <l id="s10:l2">en is si Jesus bruit:</l>
        <l id="s10:l3">mocht icse eens sien of spreken,</l>
        <l id="s10:l4">si soude wel comen uit.’</l>
      </lg>
      <lg id="s11" type="stanza">
        <l id="s11:l1">Dat alderjoncste nonneken</l>
        <l id="s11:l2">ghinc voor den ruiter staen,</l>
        <l id="s11:l3">haer haerken was afgheschoren,</l>
        <l id="s11:l4">de minne was al ghedaen.</l>
      </lg>
      <lg id="s12" type="stanza">
        <l id="s12:l1">‘Ghi meucht wel thuiswaert riden,</l>
        <l id="s12:l2">ghi meucht wel thuiswaert gaen,</l>
        <l id="s12:l3">ghi meucht een ander kiesen,</l>
        <l id="s12:l4">mijn liefde is al vergaen.</l>
      </lg>
      <lg id="s13" type="stanza">
        <l id="s13:l1">‘Doen ic een haveloos meisjen was,</l>
        <l id="s13:l2">doen stiet ghi mi metten voet;</l>
        <l id="s13:l3">hadt ghi dat woort ghesweghen,</l>
        <l id="s13:l4">het hadde gheweest al goet.’</l>
      </lg>
    </lg>
  </text>
</song>
