<?xml version='1.0' encoding='utf-8' standalone='yes'?>
<song>
  <meta>
    <id>15905</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Dat is wil dij van de waarheid horen zingen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Die werelt heeft mi in hare ghewout,</l>
        <l id="s1:l2">mit haren stricken so menichfout</l>
        <l id="s1:l3">heeft si mijn cracht benomen;</l>
        <l id="s1:l4">nochtans so wil ic hebben moet,</l>
        <l id="s1:l5">daer ysser vele wt comen.</l>
      </lg>
      <lg id="s2" type="stanza">
        <l id="s2:l1">Die werelt toont mi vrolicheyt,</l>
        <l id="s2:l2">nature die is daer toe bereyt,</l>
        <l id="s2:l3">der werelt wil si behaghen;</l>
        <l id="s2:l4">dat ick nature heb ghevolcht,</l>
        <l id="s2:l5">mach ick wel seer beclaghen.</l>
      </lg>
      <lg id="s3" type="stanza">
        <l id="s3:l1">Die werelt wil ic nu af gaen,</l>
        <l id="s3:l2">haer vruecht die is so haest gedaen,</l>
        <l id="s3:l3">si vergaet in corten daghen;</l>
        <l id="s3:l4">ic en wil die edel siele mijn</l>
        <l id="s3:l5">niet langher daer in waghen.</l>
      </lg>
      <lg id="s4" type="stanza">
        <l id="s4:l1">Ick hoore in mi so groot gheclach;</l>
        <l id="s4:l2">nature roept: o wi, o wach!</l>
        <l id="s4:l3">haer vruechde moet si laten;</l>
        <l id="s4:l4">daer si haer in te verbliden plach,</l>
        <l id="s4:l5">moet si nu leeren haten.</l>
      </lg>
      <lg id="s5" type="stanza">
        <l id="s5:l1">Adieu, adieu, nature mijn,</l>
        <l id="s5:l2">mijn hert moet onbecommert sijn</l>
        <l id="s5:l3">van alle eertsche saken;</l>
        <l id="s5:l4">die coninc vander eewicheyt</l>
        <l id="s5:l5">die wil mi nu in laten.</l>
      </lg>
      <lg id="s6" type="stanza">
        <l id="s6:l1">Mijn vianden nemen mi nau waer,</l>
        <l id="s6:l2">heymelijc ende openbaer,</l>
        <l id="s6:l3">sij legghen mi valsche laghen;</l>
        <l id="s6:l4">daer om so moet ic wacker sijn</l>
        <l id="s6:l5">bi nachte ende bi daghen.</l>
      </lg>
      <lg id="s7" type="stanza">
        <l id="s7:l1">Ic sie den engen wech bereyt,</l>
        <l id="s7:l2">met doernen is hi al bespreyt,</l>
        <l id="s7:l3">nature en ghi moet sterven;</l>
        <l id="s7:l4">dat ic dus lange verloren heb,</l>
        <l id="s7:l5">hope ick noch te verwerven.</l>
      </lg>
      <lg id="s8" type="stanza">
        <l id="s8:l1">Die ons dit lieken heeft gedicht,</l>
        <l id="s8:l2">dat was een ioncfrou wten sticht;</l>
        <l id="s8:l3">die werelt heeft si begheven,</l>
        <l id="s8:l4">in een cluyse is si ghegaen</l>
        <l id="s8:l5">om daer te beteren haer leven.</l>
      </lg>
    </lg>
  </text>
</song>
