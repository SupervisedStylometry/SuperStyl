<?xml version='1.0' encoding='utf-8' standalone='yes'?>
<song>
  <meta>
    <id>16594</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik minde eens konings zoon</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het voer een lantsknecht spaceren</l>
        <l id="s1:l2">so verre aen ghenen Rijn;</l>
        <l id="s1:l3">wat vant hi aen gheender heyden?</l>
        <l id="s1:l4">een maechdeken met witte cleyden,</l>
        <l id="s1:l5">hi groetese seer vriendelijck.</l>
      </lg>
      <lg id="s2" type="stanza">
        <l id="s2:l1">Hi badt haer also seere</l>
        <l id="s2:l2">al om een slapen bi;</l>
        <l id="s2:l3">si sprac: ‘van herten geerne,</l>
        <l id="s2:l4">du bist mijn morghen sterre,</l>
        <l id="s2:l5">och, lief, slaept desen nacht bi mi.’</l>
      </lg>
      <lg id="s3" type="stanza">
        <l id="s3:l1">Den dach die quam ten eynde;</l>
        <l id="s3:l2">ontrent der vespertijt</l>
        <l id="s3:l3">die lantsknecht quam daer ghegangen</l>
        <l id="s3:l4">met sinen rooden wanghen,</l>
        <l id="s3:l5">si hiet hem Gods willecom zijn.</l>
      </lg>
      <lg id="s4" type="stanza">
        <l id="s4:l1">Hi spreyde sinen mantel</l>
        <l id="s4:l2">al in dat groene gras,</l>
        <l id="s4:l3">si speelden een spel van goeden;</l>
        <l id="s4:l4">die dochter die weckte haer moeder:</l>
        <l id="s4:l5">‘och, lieve dochter, hoe wect ghi mi’?</l>
      </lg>
      <lg id="s5" type="stanza">
        <l id="s5:l1">- ‘Ende soude ic u niet wecken,</l>
        <l id="s5:l2">ghi en slaept noch niet so vast,</l>
        <l id="s5:l3">mijn decksels zijn mi ontvallen,</l>
        <l id="s5:l4">ick moetse wederom langhen,</l>
        <l id="s5:l5">och lieve moeder, nu slaept bi mi.’</l>
      </lg>
      <lg id="s6" type="stanza">
        <l id="s6:l1">- ‘Die decksels die u zijn ontvallen,</l>
        <l id="s6:l2">dat is den goet wille dijn:</l>
        <l id="s6:l3">ghi hebt hem in ghelaten</l>
        <l id="s6:l4">den lantsknecht al vander straten,</l>
        <l id="s6:l5">och den alder liefste dijn.’</l>
      </lg>
      <lg id="s7" type="stanza">
        <l id="s7:l1">- ‘Dat ic hem heb in ghelaten</l>
        <l id="s7:l2">den alder liefste mijn,</l>
        <l id="s7:l3">dat moet ic nu misghelden</l>
        <l id="s7:l4">met vloecken ende met schelden,</l>
        <l id="s7:l5">ick arm bruyn maechdelijn.’</l>
      </lg>
      <lg id="s8" type="stanza">
        <l id="s8:l1">Die ons dit nyeuwe liedeken</l>
        <l id="s8:l2">so wel ghesonghen heeft,</l>
        <l id="s8:l3">hi is van dier natueren,</l>
        <l id="s8:l4">hi slaept so gaerne bi vrouwen luyden;</l>
        <l id="s8:l5">och, men vint der lantsknechten so veel.</l>
      </lg>
    </lg>
  </text>
</song>
