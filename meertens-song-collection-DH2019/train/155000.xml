<?xml version='1.0' encoding='utf-8' standalone='yes'?>
<song>
  <meta>
    <id>155000</id>
    <date>
      <year-start>1625</year-start>
      <year-end>1625</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody>De wereld is nu heel in roer</melody>
  <author>Leenaert Clock</author></meta>
  <text>
    <lg type="song">
      <lg id="s1" type="stanza">
        <l id="s1:l1">AERDelijck wilt u doch bewysen,</l>
        <l id="s1:l2">Liedekens Christi allegaer,</l>
        <l id="s1:l3">End' oprecht met Christo verrysen,</l>
        <l id="s1:l4">In een nieuw leven openbaer,</l>
        <l id="s1:l5">Elck een neem sijn beroep wel waer // oprecht,</l>
        <l id="s1:l6">Op dat hy mach verschynen claer</l>
        <l id="s1:l7">Int oordeel, als een trouwe knecht.</l>
      </lg>
      <lg id="s2" type="stanza">
        <l id="s2:l1">'TGEN' dat u de Heer heeft ghegheven,</l>
        <l id="s2:l2">Stelt doch int werck, 'tzy groot oft cleyn,</l>
        <l id="s2:l3">End' bewijst doch met uwen leven</l>
        <l id="s2:l4">Dat inwendich 'therte zy reyn</l>
        <l id="s2:l5">Gewasschen met die claer Fonteyn, perfect</l>
        <l id="s2:l6">Van alle zonden int ghemeyn,</l>
        <l id="s2:l7">Elck een siet toe wat hem ghebreckt.</l>
      </lg>
      <lg id="s3" type="stanza">
        <l id="s3:l1">Recht behoeft hem elck een te proeven</l>
        <l id="s3:l2">Of sijn doen sal moghen bestaen,</l>
        <l id="s3:l3">Want dese sal hem seer bedroeven,</l>
        <l id="s3:l4">Die dan moet uyt de Bruyloft gaen,</l>
        <l id="s3:l5">Als men banden aen hem sal slaen, heel vast</l>
        <l id="s3:l6">End' hy van Gods volck wordt ghedaen,</l>
        <l id="s3:l7">En moet worden des Satans gast.</l>
      </lg>
      <lg id="s4" type="stanza">
        <l id="s4:l1">En laet u door niemant beletten,</l>
        <l id="s4:l2">Die anders raet dan 'sHeeren woort,</l>
        <l id="s4:l3">Ghy soudt anders u cleedt besmetten</l>
        <l id="s4:l4">Dat u te draghen nu behoort,</l>
        <l id="s4:l5">Met Godts volck hebt een goet accoort, met raet,</l>
        <l id="s4:l6">Wat liefde breeckt, hier nauw op spoort,</l>
        <l id="s4:l7">Dats altemael een quade zaet.</l>
      </lg>
      <lg id="s5" type="stanza">
        <l id="s5:l1">Ia mochte een ellick dit versinnen</l>
        <l id="s5:l2">Hoe dat hy is beroepen fijn,</l>
        <l id="s5:l3">Hoe soud' een Man sijn Wijf beminnen,</l>
        <l id="s5:l4">En zijn lijdtsamich sonder pijn</l>
        <l id="s5:l5">Met haer, als met den vleesche zijn, heel teer</l>
        <l id="s5:l6">Na Christi voorbeelde divijn,</l>
        <l id="s5:l7">En na des heyl'ghen Geestes leer.</l>
      </lg>
      <lg id="s6" type="stanza">
        <l id="s6:l1">En 'tWijf sou oock den Man aenhanghen</l>
        <l id="s6:l2">Houden hem voor den weertsten vrint,</l>
        <l id="s6:l3">En schicken daer na al haer ganghen</l>
        <l id="s6:l4">Dat sy van hem worde bemint,</l>
        <l id="s6:l5">Beminnen boven Maoer oft kindt, den Man</l>
        <l id="s6:l6">Wat u belet, dit wel versint,</l>
        <l id="s6:l7">Vrienden wil doch scheyden daer van.</l>
      </lg>
      <lg id="s7" type="stanza">
        <l id="s7:l1">Rijplijck soud' hem elck een bedencken,</l>
        <l id="s7:l2">In all'dinghen houden goe maet,</l>
        <l id="s7:l3">Niemandt met syner tonghen krencken</l>
        <l id="s7:l4">Want 'tis voorwaer een boose daet,</l>
        <l id="s7:l5">Vrienden wacht u van sulcken praet, alsdan</l>
        <l id="s7:l6">Soo ghy nae't goede altijdt staet,</l>
        <l id="s7:l7">Wie ist die u beletten can?</l>
      </lg>
      <lg id="s8" type="stanza">
        <l id="s8:l1">Sticht'lijck wilt doch elckandren wesen,</l>
        <l id="s8:l2">Al uyt een Christelijck ghemoet,</l>
        <l id="s8:l3">En bruyckt bescheydenheyt in desen,</l>
        <l id="s8:l4">Lijdtsaemheyt in den teghenspoet</l>
        <l id="s8:l5">En broederlijcke liefde soet, behoudt,</l>
        <l id="s8:l6">Wel haer, die dese leere goet,</l>
        <l id="s8:l7">Beminnen boven tijdtlijck goudt.</l>
      </lg>
      <lg id="s9" type="stanza">
        <l id="s9:l1">DOCHTERS bequaem, wilt dit bevroeden,</l>
        <l id="s9:l2">En oock ghy Mannen alghelijck,</l>
        <l id="s9:l3">Elck een wil hem tot deuchden spoeden,</l>
        <l id="s9:l4">Gantsch ghehoorsaem, sonder practijck,</l>
        <l id="s9:l5">Ghy die zijt tot den Hemelrijck, op't lest</l>
        <l id="s9:l6">Beroepen, van Godt neemt geen wijck,</l>
        <l id="s9:l7">Tsal zijn voor u het alderbest.</l>
      </lg>
    </lg>
  </text>
</song>
