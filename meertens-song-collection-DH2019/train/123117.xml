<?xml version='1.0' encoding='utf-8' standalone='yes'?>
<song>
  <meta>
    <id>123117</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="verhalend lied" translation="narrative song">verhalend lied</tag>
    </tags>
    <melody>Een boerman had een domme zin</melody>
    <categories>
      <category translation="narratives">verhalen</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Een boerman had een dommen sin,</l>
        <l id="s1:l2">Daer op so scafte hi sijn ghewin</l>
        <l id="s1:l3">Het voer die boer uit weyen.</l>
        <l id="s1:l4">Hi brocht sijn heer een voeder hoy</l>
        <l id="s1:l5">Sijn vrouwe den koelen Meye.</l>
      </lg>
      <lg id="s2" type="stanza">
        <l id="s2:l1">Die boerman upten hove trac,</l>
        <l id="s2:l2">Die vrouwe op hoger tinne lach,</l>
        <l id="s2:l3">Si lach op hoger sale.</l>
        <l id="s2:l4">‘Mochtic een corte wijl by u sijn</l>
        <l id="s2:l5">Ic ghaf mijn ros, mijn waghen.’</l>
      </lg>
      <lg id="s3" type="stanza">
        <l id="s3:l1">Die vrouwe sijn reden haest vernam,</l>
        <l id="s3:l2">Si liet den boerman comen dan,</l>
        <l id="s3:l3">Seer heimelic ende stille,</l>
        <l id="s3:l4">In een clein doncker camerken,</l>
        <l id="s3:l5">Daer deed hi met haer sijn wille.</l>
      </lg>
      <lg id="s4" type="stanza">
        <l id="s4:l1">Doen moest hi vander kamer gaen,</l>
        <l id="s4:l2">Het was hem leet dat was ghedaen,</l>
        <l id="s4:l3">Ende hi bestont te claghen:</l>
        <l id="s4:l4">‘Ic segghe dat deen als dander es:</l>
        <l id="s4:l5">Mi rouwt mijn ros mijn waghen.’</l>
      </lg>
      <lg id="s5" type="stanza">
        <l id="s5:l1">Die heer quam van der jacht ghereên,</l>
        <l id="s5:l2">Hi hoorde den boerman claghen seer,</l>
        <l id="s5:l3">Hi hoorde den boerman claghen.</l>
        <l id="s5:l4">‘Ghi segt dat deen als dander es:</l>
        <l id="s5:l5">De waerheit wilt mi ghewaghen.’</l>
      </lg>
      <lg id="s6" type="stanza">
        <l id="s6:l1">Die boer had haest een loghen bedocht.</l>
        <l id="s6:l2">‘Ic had een voederkijn houts ghebrocht,</l>
        <l id="s6:l3">Daer was een crom hout onder.</l>
        <l id="s6:l4">Ic seg dat het crom als trechte brant,</l>
        <l id="s6:l5">Alst by het vier can comen.</l>
      </lg>
      <lg id="s7" type="stanza">
        <l id="s7:l1">‘Hier om was u vrou op mi so gram,</l>
        <l id="s7:l2">Dat si mijn ros, mijn wagen nam,</l>
        <l id="s7:l3">Om sulck cleine sculde.</l>
        <l id="s7:l4">Ic bid u, lieve heere mijn,</l>
        <l id="s7:l5">Verwerf mi u vrou haer gulde.’</l>
      </lg>
      <lg id="s8" type="stanza">
        <l id="s8:l1">Die heer ginc voor sijn vrouwe staen:</l>
        <l id="s8:l2">‘Wat heeft u die scamele boer ghedaen?</l>
        <l id="s8:l3">Scaemt gi u niet die sonde?</l>
        <l id="s8:l4">Gheef hem sijn ros, sijn waghen weêr,</l>
        <l id="s8:l5">Laet hem varen tot sijn kinderen.’</l>
      </lg>
      <lg id="s9" type="stanza">
        <l id="s9:l1">- ‘Rijt hene, rijt hene, goet boerman mijn,</l>
        <l id="s9:l2">Het eerste sal u vergheven sijn;</l>
        <l id="s9:l3">Rijt hene dijner straten,</l>
        <l id="s9:l4">En comt so weder als ghi meucht,</l>
        <l id="s9:l5">Brengt ons dat crom hout vaecke!’</l>
      </lg>
      <lg id="s10" type="stanza">
        <l id="s10:l1">Die boerman over der heide reet,</l>
        <l id="s10:l2">Hi hief op en sanc een liet,</l>
        <l id="s10:l3">Hi sanc met luder kele:</l>
        <l id="s10:l4">‘Ic heb mijn crom hout wel vercocht,</l>
        <l id="s10:l5">En al tot mijnen wille.</l>
      </lg>
    </lg>
  </text>
</song>
