<?xml version='1.0' encoding='utf-8' standalone='yes'?>
<song>
  <meta>
    <id>121777</id>
    <date>
      <year-start>1840</year-start>
      <year-end>1840</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags>
      <tag standard-name="loflied" translation="praise song">loflied</tag>
      <tag standard-name="vermaanlied" translation="admonitory song">vermaanlied</tag>
    </tags>
    <melody>Cecilia</melody>
    <categories>
      <category translation="religion">godsdienst</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Als vader Adam spitte en moeder Evan span,</l>
        <l id="s1:l2">Waar vond men toen de Heeren of ook den edelman?</l>
        <l id="s1:l3">Hoort pausen en prelaten, die wonder zijt geacht,</l>
        <l id="s1:l4">Hoort groote potentaten, die êel zijn van geslacht;</l>
        <l id="s1:l5">Hoort menschen al te gader,</l>
        <l id="s1:l6">Adam is uwe vader;</l>
        <l id="s1:l7">En waarom dan de boeren zoo wonderlijk versmaad,</l>
        <l id="s1:l8">De boeren en de heeren zijn beid' van Adams zaad.</l>
      </lg>
      <lg id="s2" type="stanza">
        <l id="s2:l1">Den eersten boer was Adam en ook de eerste heer,</l>
        <l id="s2:l2">Wat willen dan de heeren als boeren wezen meer?</l>
        <l id="s2:l3">Kom kust den boer de handen en valt voor hem te voet,</l>
        <l id="s2:l4">Voor al de goede gaven die gij u hem geven doet;</l>
        <l id="s2:l5">Den boer die moet het geven,</l>
        <l id="s2:l6">Waar zoudt gij âars van leven,</l>
        <l id="s2:l7">En was den boer niet bezig van 's morgens vroeg aan,</l>
        <l id="s2:l8">Met spitten en met spaden wij zouden haast vergaan,</l>
      </lg>
      <lg id="s3" type="stanza">
        <l id="s3:l1">De paus en kardinalen, met hun geheelen raad,</l>
        <l id="s3:l2">Bisschoppen en prelaten, de abt in zijnen staat;</l>
        <l id="s3:l3">Provoosten en plabanen, doctoren in 't gemeen,</l>
        <l id="s3:l4">Pastoors en kapellanen, de koersters groot en kleen,</l>
        <l id="s3:l5">Met al de kanunniken,</l>
        <l id="s3:l6">En zoo veel duizend munniken,</l>
        <l id="s3:l7">Het komt al van de tiende van rente en van vee,</l>
        <l id="s3:l8">Alwaar zij staâg van leven en onderhouden meê.</l>
      </lg>
      <lg id="s4" type="stanza">
        <l id="s4:l1">Hoe zou de Koning kunnen met zijnen stoet bestaan</l>
        <l id="s4:l2">En tegen zijn vijanden zoo kloek ten oorlog gaan?</l>
        <l id="s4:l3">Hoe zou hij zijn soldaten betalen te allen tijd,</l>
        <l id="s4:l4">En ook zijn vette haanen staâg houden tot den strijd?</l>
        <l id="s4:l5">Den boer die geeft de lasten,</l>
        <l id="s4:l6">Al moet hij somtijds vasten,</l>
        <l id="s4:l7">Met tollen en accijnsen zoo wordt den boer gekweld,</l>
        <l id="s4:l8">Dat zij hun magen voeren dat komt van 't boerengeld.</l>
      </lg>
      <lg id="s5" type="stanza">
        <l id="s5:l1">Hoe zouden groote prinsen en al den adeldom,</l>
        <l id="s5:l2">Zoo lustig banketteeren altijd uit volle bron,</l>
        <l id="s5:l3">Met kiekens en kapoenen en delicaten kost,</l>
        <l id="s5:l4">Met wijnen en citroenen en delicate most,</l>
        <l id="s5:l5">Den boer die moet met beven,</l>
        <l id="s5:l6">Het aan mijnheere geven,</l>
        <l id="s5:l7">Hij moet den hof beplanten en persen ook den wijn,</l>
        <l id="s5:l8">En kroppen de kapuijen waarmee zij vrolijk zijn.</l>
      </lg>
      <lg id="s6" type="stanza">
        <l id="s6:l1">Hoe zou de kale jonker toch voeren zijnen staat,</l>
        <l id="s6:l2">Met laarzen en met sporen zoo slent'ren langs de straat</l>
        <l id="s6:l3">Hoe zou hij corchet dragen met stoffe laarsjes aan,</l>
        <l id="s6:l4">En als een Haagsche juffer voor mal daar henen gaan,</l>
        <l id="s6:l5">Den boer moet brengen schijven,</l>
        <l id="s6:l6">Of jonker die zou kijven,</l>
        <l id="s6:l7">Het komt al van een hoefken dat hij zoo hoog verpacht</l>
        <l id="s6:l8">En daarop dommineerd hij steeds met alle magt.</l>
      </lg>
      <lg id="s7" type="stanza">
        <l id="s7:l1">Wat zou de koopman maken en ook de winkelier,</l>
        <l id="s7:l2">Hoe zou hij zijne waren verkoopen alzoo duur?</l>
        <l id="s7:l3">Hoe zoude hij bedriegen den armen ambachtsman,</l>
        <l id="s7:l4">Met wonderlijk te liegen zoo dikwijls als hij kan;</l>
        <l id="s7:l5">Van alles moeten boeren,</l>
        <l id="s7:l6">Al naar de steden voeren,</l>
        <l id="s7:l7">Van boter en van kazen van granen allerlei,</l>
        <l id="s7:l8">Van koorn en van haver van tarwe en boekwei.</l>
      </lg>
      <lg id="s8" type="stanza">
        <l id="s8:l1">Den Mulder met zijn knechten die zouden gaauw vergaan,</l>
        <l id="s8:l2">Als hij maar eens drie maanden moest wezen zonder graan,</l>
        <l id="s8:l3">Hoe zou hij kunnen tasten zoo diep in ieders zak,</l>
        <l id="s8:l4">Hij zou wel moeten vasten als hem den boer ontbrak;</l>
        <l id="s8:l5">Den boer die moet aanhalen,</l>
        <l id="s8:l6">Zou daar den Mulder malen,</l>
        <l id="s8:l7">Den Mulder die moet eeren de boer en ook de wind,</l>
        <l id="s8:l8">De wind en ook de boeren die zijn des Mulders vrind.</l>
      </lg>
      <lg id="s9" type="stanza">
        <l id="s9:l1">De brouwer die zou worden zoo mager als een hout,</l>
        <l id="s9:l2">Als hij niet van de boeren kon koopen gerst en mout,</l>
        <l id="s9:l3">Hoe zou hij kunnen brouwen dat mals en edel nat,</l>
        <l id="s9:l4">Waardoor wel mans en vrouwen zoo dikwijls worden zat,</l>
        <l id="s9:l5">Den brouwer en de bakker,</l>
        <l id="s9:l6">'t Leeft van de Boerenakker,</l>
        <l id="s9:l7">den Bakker die zou worden zonder den boerzeer kaal,</l>
        <l id="s9:l8">Hij zou verkoopen moeten den oven en zijn paal.</l>
      </lg>
      <lg id="s10" type="stanza">
        <l id="s10:l1">Hoe zouden jonge kinders opwasschen wel zoo rap</l>
        <l id="s10:l2">Als zij niet mogten eten den zoetenmelkspap,</l>
        <l id="s10:l3">Hoe zouden zieke menschen zoo gaauw weêr zijn gezond,</l>
        <l id="s10:l4">Want wat zij kunnen wenschen tot smaak van hunnen mond,</l>
        <l id="s10:l5">Versch eijertje of een hoentje,</l>
        <l id="s10:l6">Een erwtje of een boontje,</l>
        <l id="s10:l7">Een kieken wel gebraden en ook wat klein gebeent',</l>
        <l id="s10:l8">Een vischje of een lijster die haar de moer verleend.</l>
      </lg>
      <lg id="s11" type="stanza">
        <l id="s11:l1">Hoe zou de ouden man in 't hoekje van den schouw,</l>
        <l id="s11:l2">Zijn voeten kunnen warmen hij zou vergaan van kou;</l>
        <l id="s11:l3">Hoe konden oude wijven die nu zijn van de tand,</l>
        <l id="s11:l4">Zoolang in 't leven blijven als zij niet bij de hand,</l>
        <l id="s11:l5">En hadden boekweitkoeken,</l>
        <l id="s11:l6">Waar zouden zij die zoeken?</l>
        <l id="s11:l7">Het komt al van de boeren de boer die bost het hout,</l>
        <l id="s11:l8">den Boer steekt uit de veenen den turf menigvouwd.</l>
      </lg>
      <lg id="s12" type="stanza">
        <l id="s12:l1">Maar met permissie boeren, boerinnen al te maal,</l>
        <l id="s12:l2">Al heb ik u geprezen 't is maar in 't generaal,</l>
        <l id="s12:l3">Al zijt gij prijzenswaardig, al moet gij zijn geacht,</l>
        <l id="s12:l4">Zijt daarom niet hovaardig maar houdt u zonder pragt.</l>
        <l id="s12:l5">Wilt de ootmoed aankleven,</l>
        <l id="s12:l6">Altoos in deugden leven,</l>
        <l id="s12:l7">Zijt dank baar aan den Schepper en looft Hem op dit pas</l>
        <l id="s12:l8">En zegt ook alle dagen eens Deo gratias.</l>
      </lg>
    </lg>
  </text>
</song>
