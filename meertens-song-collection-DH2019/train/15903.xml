<?xml version='1.0' encoding='utf-8' standalone='yes'?>
<song>
  <meta>
    <id>15903</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>De wachter blies aan de dag</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Die wachter die blies aan den dach</l>
        <l id="s1:l2">op hogher tinnen daer hi lach,</l>
        <l id="s1:l3">daer blies hi aen des daghes schijn:</l>
        <l id="s1:l4">‘waer lievekens bi malcander sijn,</l>
        <l id="s1:l5">so scheiden si saen;</l>
        <l id="s1:l6">voor tgroene wout den dach breect aen.’</l>
      </lg>
      <lg id="s2" type="stanza">
        <l id="s2:l1">- ‘Hoort aen, o jonghelinc, mijn beclach,</l>
        <l id="s2:l2">ten is noch ghenen lichten dach,</l>
        <l id="s2:l3">die mane schijnt door die wolken claer,</l>
        <l id="s2:l4">die wachter baert ons angsten swaer,</l>
        <l id="s2:l5">dat claghe ic di,</l>
        <l id="s2:l6">die middernacht en is noch niet voorbi.’</l>
      </lg>
      <lg id="s3" type="stanza">
        <l id="s3:l1">Hi helst sijn liefste, si helst hem weer,</l>
        <l id="s3:l2">hi custse na sijns herten begheer.</l>
        <l id="s3:l3">Si moesten scheiden nu ter tijt.</l>
        <l id="s3:l4">Hi troc al over die heide verblijt</l>
        <l id="s3:l5">al door den dou:</l>
        <l id="s3:l6">‘so seghen u God, mijn schone vrou.’</l>
      </lg>
      <lg id="s4" type="stanza">
        <l id="s4:l1">- ‘Adieu, schoon lief,’ sei tmeisken fijn,</l>
        <l id="s4:l2">‘beware u God voor druc ende pijn,</l>
        <l id="s4:l3">die minen herte trooste boot.</l>
        <l id="s4:l4">Ghedenc, schoon lief, der smerten groot</l>
        <l id="s4:l5">die ic nu lijt.</l>
        <l id="s4:l6">Mijn herte blijft u immer ghewijt.’</l>
      </lg>
      <lg id="s5" type="stanza">
        <l id="s5:l1">Wat troc hi van den vingher sijn?</l>
        <l id="s5:l2">Van roden goude een vingherlijn:</l>
        <l id="s5:l3">‘hout daer, mijn liefste, desen pant,</l>
        <l id="s5:l4">ghedencke mijns int verre lant,</l>
        <l id="s5:l5">nu ende altijt</l>
        <l id="s5:l6">ghi mi die alder liefste sijt.’</l>
      </lg>
      <lg id="s6" type="stanza">
        <l id="s6:l1">Die ons dit liedeken heeft ghemaect,</l>
        <l id="s6:l2">die nacht al dore hi heeft ghewaect;</l>
        <l id="s6:l3">die jonghelinc hadde vrou Venus in ere,</l>
        <l id="s6:l4">voor schone vroukens hi bernde sere</l>
        <l id="s6:l5">te aller stont:</l>
        <l id="s6:l6">‘mi hoghet, lief, dijn rode mont.’</l>
      </lg>
    </lg>
  </text>
</song>
