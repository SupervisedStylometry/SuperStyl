<?xml version='1.0' encoding='utf-8' standalone='yes'?>
<song>
  <meta>
    <id>121100</id>
    <date>
      <year-start>1781</year-start>
      <year-end>1781</year-end>
    </date>
    <location>
      <orginal-name>'s-gravenhage</orginal-name>
      <standard-name>The Hague, The Netherlands</standard-name>
      <coordinates>
        <lon>52.0799838</lon>
        <lat>4.3113461</lat>
      </coordinates>
    </location>
    <tags>
      <tag standard-name="dialooglied" translation="dialogue song">dialooglied</tag>
      <tag standard-name="zeemanslied" translation="sailor's song">zeemanslied</tag>
    </tags>
    <melody>Jeune et novice encore</melody>
    <categories>
      <category translation="formal genres">formele genres</category>
      <category translation="work">werk</category>
    </categories>
  <author>Betje Wolff en Aagje Deken</author></meta>
  <text>
    <lg type="song">
      <lg id="s1" type="stanza">
        <l id="s1:l1">Komt, rapse jonge knaapen,</l>
        <l id="s1:l2">Matroozen, komt, naar Boort.</l>
        <l id="s1:l3">Wy gaan terstond uit kaapen;</l>
        <l id="s1:l4">Daar slaat de Trom! voort, voort.</l>
        <l id="s1:l5">Het Scheepje is reeds zeilvaardig;</l>
        <l id="s1:l6">'t Is regt voor Wind en Ty.</l>
        <l id="s1:l7">Zyt gy den naam nog waardig</l>
        <l id="s1:l8">Van Vlissingers, volgt my!</l>
      </lg>
      <lg id="s2" type="stanza">
        <l id="s2:l1">De Brieven zyn gekomen,</l>
        <l id="s2:l2">Ziet daar, nu gaan wy scheep;</l>
        <l id="s2:l3">Nu valt 'er niet te schroomen,</l>
        <l id="s2:l4">Dat m' ons als Rovers greep.</l>
        <l id="s2:l5">Nu zullen wy die Britten</l>
        <l id="s2:l6">Eens toonen wie wy zyn;</l>
        <l id="s2:l7">'t Zal zo niet blyven zitten!</l>
        <l id="s2:l8">Daar 's elk een roemer wyn.</l>
      </lg>
      <lg id="s3" type="stanza">
        <l id="s3:l1">Op 't welzyn van 's Lands heeren,</l>
        <l id="s3:l2">En d' Opperadmiraal;</l>
        <l id="s3:l3">Dat zy ons lang regeeren!..</l>
        <l id="s3:l4">Ik breng 't u andermaal.</l>
        <l id="s3:l5">De wyn geeft vuur en leven!</l>
        <l id="s3:l6">Zo steken wy in Zee.</l>
        <l id="s3:l7">Laat nu vry 't Scheepsboort beven</l>
        <l id="s3:l8">Door een herhaalt Houssee!</l>
      </lg>
      <lg id="s4" type="stanza">
        <l id="s4:l1">Maar als wy Pryzen krygen,</l>
        <l id="s4:l2">En kyk, daar gaan we om uit,</l>
        <l id="s4:l3">Wy zullen 't niet verzwygen;</l>
        <l id="s4:l4">Leeft schaplyk met den Buit.</l>
        <l id="s4:l5">Doet aan de Scheepsgezellen</l>
        <l id="s4:l6">Zo als 't aan Zeelui past:</l>
        <l id="s4:l7">'k Verbiede u, hen te kwellen,</l>
        <l id="s4:l8">Of zo gy 't doet; sta vast!</l>
      </lg>
      <lg id="s5" type="stanza">
        <l id="s5:l1">Zo iemand zich durft wreeken</l>
        <l id="s5:l2">Op Schots- of Engelsman,</l>
        <l id="s5:l3">Dien zal ik zo wél spreeken</l>
        <l id="s5:l4">Dat het hem heugt; ik kan</l>
        <l id="s5:l5">Ik wil het u vergelden,</l>
        <l id="s5:l6">Zie daar, daar is myn hand:</l>
        <l id="s5:l7">Geen wreedheid voegt aan Helden;</l>
        <l id="s5:l8">Die vegt, vegt voor zyn Land.</l>
      </lg>
      <lg id="s6" type="stanza">
        <l id="s6:l1">Hoort, ik zal met u leven</l>
        <l id="s6:l2">Als Broêrs; vergeet gy niet</l>
        <l id="s6:l3">Dat aan my wierd gegeven</l>
        <l id="s6:l4">Het opperste gebied.</l>
        <l id="s6:l5">Het handgeld is ontfangen,</l>
        <l id="s6:l6">Gy waart 'er meê content,</l>
        <l id="s6:l7">'t Was immers uw verlangen?</l>
        <l id="s6:l8">Dat hebt gy zelf bekent.</l>
      </lg>
      <lg id="s7" type="stanza">
        <l id="s7:l1">Het vloeken, tieren, zweeren,</l>
        <l id="s7:l2">Staat my ook weinig aan;</l>
        <l id="s7:l3">Hy moet dat zien te ontleeren,</l>
        <l id="s7:l4">Die wel by my wil staan.</l>
        <l id="s7:l5">Die zich in drank verloopen,</l>
        <l id="s7:l6">Of zyn van slegten aart,</l>
        <l id="s7:l7">Wel zie, deez' touw met knoopen,</l>
        <l id="s7:l8">Wordt hier voor hen bewaart.</l>
      </lg>
      <lg id="s8" type="stanza">
        <l id="s8:l1">Weest vrolyk, lustig, klugtig,</l>
        <l id="s8:l2">Zingt dat het klinkt; dat's wel.</l>
        <l id="s8:l3">Weest werkzaam, schiklyk, lugtig,</l>
        <l id="s8:l4">Dit past een Bootsgezel.</l>
        <l id="s8:l5">En gaat het op een vegten,</l>
        <l id="s8:l6">Ziet daar, dit is de man</l>
        <l id="s8:l7">Die u voort zal beregten,</l>
        <l id="s8:l8">Krygt gy 'er letzel van.</l>
      </lg>
      <lg id="s9" type="stanza">
        <l id="s9:l1">U zal geen moeds ontbreken,</l>
        <l id="s9:l2">Wanneer het komt tot slaan:</l>
        <l id="s9:l3">'k Wil daar geen woord van spreeken;</l>
        <l id="s9:l4">'k Zie u voor kérels aan.</l>
        <l id="s9:l5">Maar nu we 'er toch van praaten,</l>
        <l id="s9:l6">In ronde Zeemans-taal:</l>
        <l id="s9:l7">Zult gy my niet verlaaten?</l>
        <l id="s9:l8">Wat zegt gy altemaal?</l>
      </lg>
      <lg id="s10" type="stanza">
        <l id="s10:l1">Kaptein! ik spreek voor allen:</l>
        <l id="s10:l2">Wat ons op reis ontmoet,</l>
        <l id="s10:l3">Waar ook ons lot mag vallen,</l>
        <l id="s10:l4">Wy zullen al ons bloed</l>
        <l id="s10:l5">Met u, is 't nodig, storten;</l>
        <l id="s10:l6">Wy zyn 'er toe gereed.</l>
        <l id="s10:l7">Wilt nooit onze eer verkorten:</l>
        <l id="s10:l8">Ons woord, zie, dat's onze eed.</l>
      </lg>
      <lg id="s11" type="stanza">
        <l id="s11:l1">En zyn wy ruwe menschen?</l>
        <l id="s11:l2">'s Is min in daad dan schyn.</l>
        <l id="s11:l3">Zie daar Kaptein, wy wenschen</l>
        <l id="s11:l4">Al aan den dans te zyn.</l>
        <l id="s11:l5">Het bloed kookt in onze aêren</l>
        <l id="s11:l6">Gedenken wy den hoon...</l>
        <l id="s11:l7">Die Rovers, die Barbaaren!</l>
        <l id="s11:l8">Nu krygen zy hun loon!</l>
      </lg>
      <lg id="s12" type="stanza">
        <l id="s12:l1">Zie daar, daar is maat Steven,</l>
        <l id="s12:l2">Hy voer voor Amsteldam;</l>
        <l id="s12:l3">Is dat ooit te vergeven,</l>
        <l id="s12:l4">Zy sloegen hem half lam.</l>
        <l id="s12:l5">Zy knelden hem met touwen</l>
        <l id="s12:l6">Tot op het been; men kan</l>
        <l id="s12:l7">De striemen klaar beschouwen;</l>
        <l id="s12:l8">Wie hoorden 'er ooit van!</l>
      </lg>
      <lg id="s13" type="stanza">
        <l id="s13:l1">Hier, Kees, die zoete Jongen,</l>
        <l id="s13:l2">Kent ook dat schuim van volk;</l>
        <l id="s13:l3">Zy hebben hem gedwongen,</l>
        <l id="s13:l4">Gedreigt met blooten dolk;</l>
        <l id="s13:l5">Om dat hy niet wou klappen,</l>
        <l id="s13:l6">En 't Kind wist van geen kwaad:</l>
        <l id="s13:l7">‘Je kunt me in piesjes kappen,</l>
        <l id="s13:l8">Maar 'k weet van geen verraad’.</l>
      </lg>
      <lg id="s14" type="stanza">
        <l id="s14:l1">Zo liet de knaap zich hooren:</l>
        <l id="s14:l2">Niet waar, myn krullebol?</l>
        <l id="s14:l3">Hy's voor de zee gebooren,</l>
        <l id="s14:l4">En naar het Schip als dol.</l>
        <l id="s14:l5">Daar 's wat van hem te wagten.</l>
        <l id="s14:l6">Hy het een schoon begrip.</l>
        <l id="s14:l7">Blyft hy zyn pligt betragten,</l>
        <l id="s14:l8">Dan krygt hy eens een Schip.</l>
      </lg>
      <lg id="s15" type="stanza">
        <l id="s15:l1">Nu maats, ik ben te vreden,</l>
        <l id="s15:l2">Gy spreekt zo 't Zeelui past.</l>
        <l id="s15:l3">En Keesje neem ik heden</l>
        <l id="s15:l4">By my. Kom, Zeemans gast,</l>
        <l id="s15:l5">'k Zie wat van u te maken;</l>
        <l id="s15:l6">De Ruiter moest, als gy,</l>
        <l id="s15:l7">Eerst de Cajuit bewaken;</l>
        <l id="s15:l8">En wat een man wierdt hy!</l>
      </lg>
    </lg>
  </text>
</song>
