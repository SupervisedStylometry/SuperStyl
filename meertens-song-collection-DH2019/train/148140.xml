<?xml version='1.0' encoding='utf-8' standalone='yes'?>
<song>
  <meta>
    <id>148140</id>
    <date>
      <year-start>1806</year-start>
      <year-end>1806</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags>
      <tag standard-name="gebedslied" translation="prayer">gebedslied</tag>
    </tags>
    <melody/>
    <categories>
      <category translation="religion">godsdienst</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Heilige Jezus! mij ten leven,</l>
        <l id="s1:l2">Ter heiligmaking mij gegeven,</l>
        <l id="s1:l3">Hoe heerlijk zijt G' in heiligheid!</l>
        <l id="s1:l4">Hemelsch voorbeeld! al de luister</l>
        <l id="s1:l5">Van Englen heiligheid wordt duister,</l>
        <l id="s1:l6">Bij 't licht van uwe heiligheid:</l>
        <l id="s1:l7">O Gij! zoo onbesmet,</l>
        <l id="s1:l8">Gij zijt mijn Hoofd en wet;</l>
        <l id="s1:l9">Heilge Jezus!</l>
        <l id="s1:l10">O heilig mij,</l>
        <l id="s1:l11">Dat ik als Gij</l>
        <l id="s1:l12">In hart en wandel heilig zij.</l>
      </lg>
      <lg id="s2" type="stanza">
        <l id="s2:l1">'s Vaders wil was boven alles,</l>
        <l id="s2:l2">O Jezus! steeds uw welgevallen,</l>
        <l id="s2:l3">Gij zweegt voor Hem op alles stil;</l>
        <l id="s2:l4">Och! mogt, all' mijn levensdagen,</l>
        <l id="s2:l5">Wat Hem behaagt ook mij behagen,</l>
        <l id="s2:l6">Mijn wil zich voegen naar zijn' wil,</l>
        <l id="s2:l7">Dat ik met al mijn' lust</l>
        <l id="s2:l8">In zijnen wil berust';</l>
        <l id="s2:l9">Hoor mijn zuchten,</l>
        <l id="s2:l10">O, heilig mij!</l>
        <l id="s2:l11">Dat ik als Gij</l>
        <l id="s2:l12">In alles onderworpen zij.</l>
      </lg>
      <lg id="s3" type="stanza">
        <l id="s3:l1">Steeds arbeidzaam, vol van zorgen,</l>
        <l id="s3:l2">Waart G' altijd bezig, van den morgen</l>
        <l id="s3:l3">Tot aan den laten avondstond;</l>
        <l id="s3:l4">'s Vaders wil was daags uw spijze,</l>
        <l id="s3:l5">'t Gebed uw nachtrust, Hem ten prijze:</l>
        <l id="s3:l6">Och! dat G' ook mij nooit ledig vondt,</l>
        <l id="s3:l7">Maar werkzaam nacht en dag,</l>
        <l id="s3:l8">Waar ooit uw oog mij zag;</l>
        <l id="s3:l9">Leer mij waken,</l>
        <l id="s3:l10">O, heilig mij!</l>
        <l id="s3:l11">Dat ik als Gij</l>
        <l id="s3:l12">Ook in mijn roeping wakker zij.</l>
      </lg>
      <lg id="s4" type="stanza">
        <l id="s4:l1">Welk een liefde, wat meÃªdoogen,</l>
        <l id="s4:l2">Wat tederheid blonk in uw oogen,</l>
        <l id="s4:l3">Wat minzaamheid in uw gelaat;</l>
        <l id="s4:l4">Haters zelfs, zoo wel als vrinden,</l>
        <l id="s4:l5">Elk mogt U willig, vaardig vinden</l>
        <l id="s4:l6">Tot troost of hulp, met raad en daad.</l>
        <l id="s4:l7">Och waar die minzaamheid</l>
        <l id="s4:l8">Ook in mijn doen verspreid,</l>
        <l id="s4:l9">Dierbre Heiland!</l>
        <l id="s4:l10">O heilig mij!</l>
        <l id="s4:l11">Dat ik als Gij</l>
        <l id="s4:l12">In al mijn' omgang minzaam zij.</l>
      </lg>
      <lg id="s5" type="stanza">
        <l id="s5:l1">Gij, o Jezus! Gij onschuldig</l>
        <l id="s5:l2">Verdroegt het scherpste leed geduldig,</l>
        <l id="s5:l3">Gij scholdt niet weder, wie U schold;</l>
        <l id="s5:l4">D'eer uws Vaders aan te randen</l>
        <l id="s5:l5">Mogt uwen ijver doen ontbranden,</l>
        <l id="s5:l6">Gij zweegt wanneer 't uw eere gold;</l>
        <l id="s5:l7">Geen terging stoord' uw rust,</l>
        <l id="s5:l8">Vergeving was uw lust:</l>
        <l id="s5:l9">Lieve Jezus!</l>
        <l id="s5:l10">O, heilig mij!</l>
        <l id="s5:l11">Dat ik als Gij</l>
        <l id="s5:l12">Zachtmoedig, graag vergevend zij.</l>
      </lg>
      <lg id="s6" type="stanza">
        <l id="s6:l1">Ootmoed deed U, Heer der heeren!</l>
        <l id="s6:l2">Den lof van menschen ligt ontberen,</l>
        <l id="s6:l3">Uws Vaders eere zocht Gij maar;</l>
        <l id="s6:l4">Waar men aardschen roem of voordeel</l>
        <l id="s6:l5">Ooit voorkeur gaf, uw wikkend oordeel</l>
        <l id="s6:l6">Bestuurde juist den evenaar:</l>
        <l id="s6:l7">Gij, die geen hoogheid zocht,</l>
        <l id="s6:l8">Hoe groot G' ook wezen mogt,</l>
        <l id="s6:l9">Gij, d' ootmoed zelf!</l>
        <l id="s6:l10">O, heilig mij!</l>
        <l id="s6:l11">Dat ik als Gij</l>
        <l id="s6:l12">Voor God en mensch ootmoedig zij.</l>
      </lg>
      <lg id="s7" type="stanza">
        <l id="s7:l1">Reine Jezus! geene togten</l>
        <l id="s7:l2">Van 't vleesch, geen driften overmogten.</l>
        <l id="s7:l3">De reinheid immer van uw hart,</l>
        <l id="s7:l4">Kuischheid heerscht' in al uw leden,</l>
        <l id="s7:l5">Nooit waart Gij, door begeerlijkheden,</l>
        <l id="s7:l6">Of lusten in haar' strik verward;</l>
        <l id="s7:l7">Uw doen was naar Gods wet,</l>
        <l id="s7:l8">Uw denken onbesmet:</l>
        <l id="s7:l9">Kuische Jezus!</l>
        <l id="s7:l10">O, heilig mij!</l>
        <l id="s7:l11">Dat ik als Gij</l>
        <l id="s7:l12">Ook kuisch van hart en wandel zij.</l>
      </lg>
      <lg id="s8" type="stanza">
        <l id="s8:l1">Matig in uw levenswijze</l>
        <l id="s8:l2">Met U de rede drank en spijze,</l>
        <l id="s8:l3">Nooit dartelheid of lekkernij;</l>
        <l id="s8:l4">Niets, dan meer uw' honger stilde,</l>
        <l id="s8:l5">Dan 't doen van 't geen uw Vader wilde,</l>
        <l id="s8:l6">Dit was uw spijs, uw lekkernij;</l>
        <l id="s8:l7">In zelfsverloochening</l>
        <l id="s8:l8">Vondt G' uw verzadiging:</l>
        <l id="s8:l9">Heilge Jezus!</l>
        <l id="s8:l10">O, heilig mij!</l>
        <l id="s8:l11">Dat ik als Gij</l>
        <l id="s8:l12">In drank en spijze matig zij.</l>
      </lg>
      <lg id="s9" type="stanza">
        <l id="s9:l1">Heilge Jezus! vorm mijn leden,</l>
        <l id="s9:l2">Mijn krachten en begeerlijkheden</l>
        <l id="s9:l3">Dat aan mij alles U gelijk',</l>
        <l id="s9:l4">'t Oog in 't zien, de voet in 't wandlen;</l>
        <l id="s9:l5">Dat in mijn denken, spreken, handlen,</l>
        <l id="s9:l6">In alles uwe beeldnis blijk':</l>
        <l id="s9:l7">Hervorm vooral, volmaak</l>
        <l id="s9:l8">Mijn hart naar uwen smaak;</l>
        <l id="s9:l9">Heilge Jezus!</l>
        <l id="s9:l10">O, heilig mij!</l>
        <l id="s9:l11">Tot ik als Gij</l>
        <l id="s9:l12">Geheel volmaakt en heilig zij.</l>
      </lg>
    </lg>
  </text>
</song>
