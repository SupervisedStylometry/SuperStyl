<?xml version='1.0' encoding='utf-8' standalone='yes'?>
<song>
  <meta>
    <id>190205</id>
    <date>
      <year-start>1561</year-start>
      <year-end>1561</year-end>
    </date>
    <location>
      <orginal-name>londen</orginal-name>
      <standard-name>London, England</standard-name>
      <coordinates>
        <lon>51.5073219</lon>
        <lat>-0.1276474</lat>
      </coordinates>
    </location>
    <tags/>
    <melody>Wir glauben all an einen Gott</melody>
  <author>Jan Utenhove</author></meta>
  <text>
    <lg type="song">
      <lg id="s1" type="stanza">
        <l id="s1:l1">WY gheloouen in eenen God alleyn,</l>
        <l id="s1:l2">Schepper des hemels en der ęrden,</l>
        <l id="s1:l3">Onser aller Vader ghemeyn,</l>
        <l id="s1:l4">Die ons laett syne kinders werden,</l>
        <l id="s1:l5">Hy wilt ons altyd ghenęren,</l>
        <l id="s1:l6">Lyf end siel oock wel bewaren,</l>
        <l id="s1:l7">Allɇ ongheual wilt hy węren,</l>
        <l id="s1:l8">Gheen leyd sal ons teghenvaren,</l>
        <l id="s1:l9">Hy sorght end waeckt voor ons, dagh end nacht,</l>
        <l id="s1:l10">Het staet alles in syner maght.</l>
      </lg>
      <lg id="s2" type="stanza">
        <l id="s2:l1">Wy gheloouen in Christum all ghelyck,</l>
        <l id="s2:l2">Synen Sonɇ end onsen Heere,</l>
        <l id="s2:l3">Erfachtigh in syns Vaders ryck,</l>
        <l id="s2:l4">Ghelyck God van maght ende eere.</l>
        <l id="s2:l5">Wt Marien der maeghd sade</l>
        <l id="s2:l6">Ons een ware mensch gheboren,</l>
        <l id="s2:l7">Door Gods Gheest, wt louter gnade,</l>
        <l id="s2:l8">Voor ons door de sond verloren,</l>
        <l id="s2:l9">Aen t’cruyß ghestoruen, end gheleyt</l>
        <l id="s2:l10">I’nt graf, tot syns doods sekerheyt.</l>
      </lg>
      <lg id="s3" type="stanza">
        <l id="s3:l1">Ten derden daghɇ om onß gherechtigheyt</l>
        <l id="s3:l2">Vanden dooden is opghestanden,</l>
        <l id="s3:l3">Door s’Vaders kracht in heerlicheyt,</l>
        <l id="s3:l4">Verlossendɇ ons wt s’vyands banden.</l>
        <l id="s3:l5">Is ten hemel op verheuen,</l>
        <l id="s3:l6">Van der ęrde in’t openbare.</l>
        <l id="s3:l7">Sitt Gods rechter hand beneuen,</l>
        <l id="s3:l8">Voor ons een recht Middelare:</l>
        <l id="s3:l9">Van-waer hy ten eynde komen sal</l>
        <l id="s3:l10">Richten leuendɇ end dooden all.</l>
      </lg>
      <lg id="s4" type="stanza">
        <l id="s4:l1">Wy gheloouen in den Heylighen Gheest,</l>
        <l id="s4:l2">God mit den Vader end den Sone,</l>
        <l id="s4:l3">Die ons troost end maeckt onbevreest,</l>
        <l id="s4:l4">Ende verciert mit gauen schoone.</l>
        <l id="s4:l5">All de Christenheyt verheuen,</l>
        <l id="s4:l6">Tot rechtɇ eenigheyt begheuen,</l>
        <l id="s4:l7">Welcker de sond werdt vergheuen.</l>
        <l id="s4:l8">Dat vleesch sal noch weder leuen.</l>
        <l id="s4:l9">Nae desen iammer, is bereyd</l>
        <l id="s4:l10">Ons een leuen in eewigheyt.</l>
      </lg>
    </lg>
  </text>
</song>
