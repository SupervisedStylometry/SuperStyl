<?xml version='1.0' encoding='utf-8' standalone='yes'?>
<song>
  <meta>
    <id>113563</id>
    <date>
      <year-start>1621</year-start>
      <year-end>1621</year-end>
    </date>
    <location>
      <orginal-name>mechelen</orginal-name>
      <standard-name>Mechelen, Belgium</standard-name>
      <coordinates>
        <lon>51.0281381</lon>
        <lat>4.4803453</lat>
      </coordinates>
    </location>
    <tags>
      <tag standard-name="rederijkerslied" translation="rhetorician song">rederijkerslied</tag>
      <tag standard-name="mythologisch lied" translation="mythological song">mythologisch lied</tag>
    </tags>
    <melody>Geef mij te drinken naar mijn dorst</melody>
    <categories>
      <category translation="groups">groepen</category>
      <category translation="narratives">verhalen</category>
    </categories>
  <author>Jan Thieullier</author></meta>
  <text>
    <lg type="song">
      <lg id="s1" type="stanza">
        <l id="s1:l1">COmt Vlisses en Ajax groot,</l>
        <l id="s1:l2">Met v sprekende monden goedich,</l>
        <l id="s1:l3">Die Griecken wachten reden bloot,</l>
        <l id="s1:l4">Cicero sal v helpen vroedich,</l>
        <l id="s1:l5">Quintilianus oueruloedich</l>
        <l id="s1:l6">En sal hier niet wijcken van cant,</l>
        <l id="s1:l7">Maer schout twiste, tweedracht hoochmoedich.</l>
        <l id="s1:l8">VVant sy bederft soo mennigh lant.</l>
      </lg>
      <lg id="s2" type="stanza">
        <l id="s2:l1">Comt Apollo Mercuri siet,</l>
        <l id="s2:l2">Brenght Orpheus met sijn instrumenten,</l>
        <l id="s2:l3">Speelt melody, maeckt gheen verdriet,</l>
        <l id="s2:l4">VVilt alle harmony in prenten,</l>
        <l id="s2:l5">Siet des genuchte inde lenten,</l>
        <l id="s2:l6">Die v sal maecken vreuchden al,</l>
        <l id="s2:l7">Comt Calliope schenckt presenten,</l>
        <l id="s2:l8">Om louen der Musen getal.</l>
      </lg>
      <lg id="s3" type="stanza">
        <l id="s3:l1">Comt Penelope seer eerbaer,</l>
        <l id="s3:l2">Vlisses moet ghy noch verwachten,</l>
        <l id="s3:l3">Al is v herte noch soo swaer,</l>
        <l id="s3:l4">Met suchten ouerbrenght veel nachten,</l>
        <l id="s3:l5">Al sijt ghy met diuersch' gedachten,</l>
        <l id="s3:l6">Ten mach v doch noch helpen niet,</l>
        <l id="s3:l7">Eolus sal den druck versmachten,</l>
        <l id="s3:l8">Als Iupiter hem dat ghebiet.</l>
      </lg>
      <lg id="s4" type="stanza">
        <l id="s4:l1">Comt oock Perseus heere coen,</l>
        <l id="s4:l2">Die v vyanden hebt verslaghen,</l>
        <l id="s4:l3">Comt Iason midts v liefde groen,</l>
        <l id="s4:l4">Medea sal wel sorghe draghen,</l>
        <l id="s4:l5">Om't gulde vlies naer v behaghen,</l>
        <l id="s4:l6">Al waeght ghy v jonghe lijf,</l>
        <l id="s4:l7">VVeest wel gemoet, en wilt niet claghen,</l>
        <l id="s4:l8">Ghy crijght het vlies deur haer bedrijf.</l>
      </lg>
      <lg id="s5" type="stanza">
        <l id="s5:l1">Daphnes boomken Apollo fijn,</l>
        <l id="s5:l2">Sy sullen minlijck accorderen,</l>
        <l id="s5:l3">T'moet al ten lof de Peoen sijn</l>
        <l id="s5:l4">Al wat ghy lust, naer v begeren,</l>
        <l id="s5:l5">Hier en sal niemanden manckeren,</l>
        <l id="s5:l6">Rethorica die maeckt v vry,</l>
        <l id="s5:l7">Dus sluyt ick dan mijn componeren,</l>
        <l id="s5:l8">Het sal nu wesen recht ghety.</l>
      </lg>
    </lg>
  </text>
</song>
