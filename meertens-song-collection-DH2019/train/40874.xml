<?xml version='1.0' encoding='utf-8' standalone='yes'?>
<song>
  <meta>
    <id>40874</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik zie de morgenster</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Ic sie die morgen sterre,</l>
        <l id="s1:l2">mijns lievekens claer aenschijn;</l>
        <l id="s1:l3">men salse wecken met sange,</l>
        <l id="s1:l4">die alder liefste mijn.’</l>
      </lg>
      <lg id="s2" type="stanza">
        <l id="s2:l1">‘Wie isset die daer singhet</l>
        <l id="s2:l2">ende mi niet slaepen en laet?</l>
        <l id="s2:l3">Hi sal zijn singhen laten,</l>
        <l id="s2:l4">voorwaer segge ic hem dat.’</l>
      </lg>
      <lg id="s3" type="stanza">
        <l id="s3:l1">- ‘Dat ben ic, ridder coene,</l>
        <l id="s3:l2">een ridder wel ghemeyt,</l>
        <l id="s3:l3">wanneer suldijs mi loonen</l>
        <l id="s3:l4">alle mijn sanghes arbeyt?’</l>
      </lg>
      <lg id="s4" type="stanza">
        <l id="s4:l1">- ‘So coemt noch tavont spade</l>
        <l id="s4:l2">al voor mijns vaders hof!</l>
        <l id="s4:l3">al daer sal icx u loonen,</l>
        <l id="s4:l4">en segt daer niemant of.’</l>
      </lg>
      <lg id="s5" type="stanza">
        <l id="s5:l1">Den dach die nam een eynde,</l>
        <l id="s5:l2">die ionghelinc quam al daer,</l>
        <l id="s5:l3">met sinen blancken armen</l>
        <l id="s5:l4">woude hijse ombevaen.</l>
      </lg>
      <lg id="s6" type="stanza">
        <l id="s6:l1">‘Nu staet, ghi ioncheer, stille</l>
        <l id="s6:l2">en rijdt mi niet te na;</l>
        <l id="s6:l3">ick moet noch eerste weten</l>
        <l id="s6:l4">wat loon ic soude ontfaen.’</l>
      </lg>
      <lg id="s7" type="stanza">
        <l id="s7:l1">- ‘Bergen ende lant, schoon ioncfrouwe,</l>
        <l id="s7:l2">sal u vrij eygen zyn,</l>
        <l id="s7:l3">ende boven alle die daer leven</l>
        <l id="s7:l4">suldi die alderliefste zijn.’</l>
      </lg>
      <lg id="s8" type="stanza">
        <l id="s8:l1">- ‘Sal ic boven alle ioncfrouwen</l>
        <l id="s8:l2">dijn alder liefste zijn,</l>
        <l id="s8:l3">so suldy, ridder coene,</l>
        <l id="s8:l4">mijns lijfs geweldich zijn.’</l>
      </lg>
      <lg id="s9" type="stanza">
        <l id="s9:l1">Si namen daer malcander,</l>
        <l id="s9:l2">si ghinghen eenen ganck</l>
        <l id="s9:l3">al onder een lindeken groene,</l>
        <l id="s9:l4">die nachtegael daer op sanc.</l>
      </lg>
      <lg id="s10" type="stanza">
        <l id="s10:l1">Hi liet zijn mantel glijden</l>
        <l id="s10:l2">beneden in dat gras,</l>
        <l id="s10:l3">om dat zijn vergulde sporen</l>
        <l id="s10:l4">vanden douwe niet en souden werden nat.</l>
      </lg>
      <lg id="s11" type="stanza">
        <l id="s11:l1">Daer lagen si twee verborgen</l>
        <l id="s11:l2">die lieve langhe nacht,</l>
        <l id="s11:l3">vanden avont totten morghen,</l>
        <l id="s11:l4">tot dat scheen den lichten dach.</l>
      </lg>
    </lg>
  </text>
</song>
