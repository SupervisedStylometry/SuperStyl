<?xml version='1.0' encoding='utf-8' standalone='yes'?>
<song>
  <meta>
    <id>24570</id>
    <date>
      <year-start>1476</year-start>
      <year-end>1500</year-end>
    </date>
    <tags>
      <tag standard-name="kerstlied" translation="Christmas song">kerstlied</tag>
    </tags>
    <melody>Dies est laetitiae in ortu regali</melody>
    <categories>
      <category translation="seasons and annual events">jaarkring</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">DOe god onse here gebaren <rhyme label="a" type="m">waert</rhyme></l>
        <l id="s1:l2" met="3" type="-+">toe betlahem in die <rhyme label="b" type="f">stede</rhyme></l>
        <l id="s1:l3" met="4" type="-+">ende doe verrees al mitter <rhyme label="a" type="m" corresp="#s1:l1">vaert</rhyme></l>
        <l id="s1:l4" met="3" type="-+">een  schoene <rhyme label="b" type="f" corresp="#s1:l2">steerne</rhyme></l>
        <l id="s1:l5" met="4" type="-+">daer mede drie Conyngen worden des <rhyme label="c" type="m">ontwaer</rhyme></l>
        <l id="s1:l6" met="4" type="-+">dat die steerne schene oec al soe <rhyme label="c" type="m" corresp="#s1:l5">claer</rhyme></l>
        <l id="s1:l7" met="3" type="-+">sy seyden al <rhyme label="d" type="f">gelicke</rhyme></l>
        <l id="s1:l8" met="4" type="-+">den Joden is een conynck <rhyme label="e" type="m">gebaren</rhyme></l>
        <l id="s1:l9" met="4" type="-+">onsen bede en is oec niet <rhyme label="e" type="m" corresp="#s1:l8">verlaren</rhyme></l>
        <l id="s1:l10" met="3" type="-+">wy soeken oen int Joedesche <rhyme label="d" type="f" corresp="#s1:l7">ryke</rhyme></l>
      </lg>
      <lg id="s2" type="stanza">
        <l id="s2:l1" met="4" type="-+">Die Conyngen scheyden doe van <rhyme label="a" type="m">daer</rhyme></l>
        <l id="s2:l2" met="3" type="-+">sy en wolden niet langer <rhyme label="b" type="f">beyden</rhyme></l>
        <l id="s2:l3" met="4" type="-+">die steerne die scheen daer voer hem <rhyme label="a" type="m" corresp="#s2:l1">claer</rhyme></l>
        <l id="s2:l4" met="3" type="-+">sy solde sy den rechten wech <rhyme label="b" type="f" corresp="#s2:l2">leyden</rhyme></l>
        <l id="s2:l5" met="4" type="-+">die steerne was scoenre dan die <rhyme label="c" type="m">dach</rhyme></l>
        <l id="s2:l6" met="4" type="-+">sy hielt altoes den rechten <rhyme label="c" type="m" corresp="#s2:l5">pat</rhyme></l>
        <l id="s2:l7" met="3" type="-+">hoer ganck was byder <rhyme label="d" type="f">eerden</rhyme></l>
        <l id="s2:l8" met="4" type="-+">oer wege die waren alsoe <rhyme label="e" type="m">mennichuolt</rhyme></l>
        <l id="s2:l9" met="4" type="-+">mer god die hadde der steernen  <rhyme label="e" type="m" corresp="#s2:l8">gewolt</rhyme></l>
        <l id="s2:l10" met="3" type="-+">ten eynde dat sy oer <rhyme label="d" type="f" corresp="#s2:l7">keerden</rhyme></l>
      </lg>
      <lg id="s3" type="stanza">
        <l id="s3:l1" met="4" type="-+">Doe herodes dat <rhyme label="a" type="m">vernam</rhyme></l>
        <l id="s3:l2" met="3" type="-+">syn anxt en was niet <rhyme label="b" type="f">cleyne</rhyme></l>
        <l id="s3:l3" met="4" type="-+">hi waert in synen synne oec alsoe <rhyme label="a" type="m" corresp="#s3:l1">gram</rhyme></l>
        <l id="s3:l4" met="3" type="-+">ende alle die stat daer <rhyme label="b" type="f" corresp="#s3:l2">mede</rhyme></l>
        <l id="s3:l5" met="4" type="-+">hi liet haelen die hoechste <rhyme label="c" type="m">priesteren</rhyme></l>
        <l id="s3:l6" met="4" type="-+">ende daertoe  oec die wyste <rhyme label="c" type="m" corresp="#s3:l5">meysteren</rhyme></l>
        <l id="s3:l7" met="3" type="-+">sy waren <rhyme label="d" type="f">wtuercaren</rhyme></l>
        <l id="s3:l8" met="4" type="-+">gi heren een dynck heb ic <rhyme label="e" type="m">gehoert</rhyme></l>
        <l id="s3:l9" met="4" type="-+">condy my des yet maken <rhyme label="e" type="m" corresp="#s3:l8">vroet</rhyme></l>
        <l id="s3:l10" met="3" type="-+">waer dit kynt is <rhyme label="d" type="f" corresp="#s3:l7">gebaeren</rhyme></l>
      </lg>
      <lg id="s4" type="stanza">
        <l id="s4:l1" met="4" type="-+">Sy segden alle dat is <rhyme label="a" type="m">waer</rhyme></l>
        <l id="s4:l2" met="3" type="-+">toe betlahem Ist <rhyme label="b" type="f">gebaeren</rhyme></l>
        <l id="s4:l3" met="4" type="-+">dat sprack al den prophete <rhyme label="a" type="m" corresp="#s4:l1">claer</rhyme></l>
        <l id="s4:l4" met="3" type="-+">soe mennich Jaer te <rhyme label="b" type="f" corresp="#s4:l2">voeren</rhyme></l>
        <l id="s4:l5" met="4" type="-+">doe herodes dat hadde <rhyme label="c" type="m">vernaemen</rhyme></l>
        <l id="s4:l6" met="4" type="-+">die conyngen dede hi voer hem <rhyme label="c" type="m" corresp="#s4:l5">comen</rhyme></l>
        <l id="s4:l7" met="3" type="-+">hi vraegde hem <rhyme label="d" type="f">heymelike</rhyme></l>
        <l id="s4:l8" met="4" type="-+">gi heren condi wal <rhyme label="e" type="m">verstaen</rhyme></l>
        <l id="s4:l9" met="4" type="-+">waer saegdy syne steerne <rhyme label="e" type="m" corresp="#s4:l8">opgaen</rhyme></l>
        <l id="s4:l10" met="3" type="-+">wt uwes conynges <rhyme label="d" type="f" corresp="#s4:l7">ryke</rhyme></l>
      </lg>
      <lg id="s5" type="stanza">
        <l id="s5:l1" met="4" type="-+">Die Conyngen en dachten daer in geen <rhyme label="a" type="m">quaet</rhyme></l>
        <l id="s5:l2" met="3" type="-+">sy seydent hem <rhyme label="b" type="f">apenbare</rhyme></l>
        <l id="s5:l3" met="4" type="-+">herodes sprack  ic geue v <rhyme label="a" type="m" corresp="#s5:l1">raet</rhyme></l>
        <l id="s5:l4" met="3" type="-+">toe betlahem suldi <rhyme label="b" type="f" corresp="#s5:l2">varen</rhyme></l>
        <l id="s5:l5" met="4" type="-+">ic segge v dat altoe <rhyme label="c" type="m">voerwaer</rhyme></l>
        <l id="s5:l6" met="4" type="-+">dat kynt dat suldi vynden al <rhyme label="c" type="m" corresp="#s5:l5">daer</rhyme></l>
        <l id="s5:l7" met="3" type="-+">dat heb ick wal <rhyme label="d" type="f">vernaemen</rhyme></l>
        <l id="s5:l8" met="4" type="-+">als gi weet waer dat kyndekyn <rhyme label="e" type="m">is</rhyme></l>
        <l id="s5:l9" met="4" type="-+">soe maket my des kyndes <rhyme label="e" type="m" corresp="#s5:l8">wys</rhyme></l>
        <l id="s5:l10" met="3" type="-+">als gi <rhyme label="d" type="f" corresp="#s5:l7">wedercoemen</rhyme></l>
      </lg>
      <lg id="s6" type="stanza">
        <l id="s6:l1" met="4" type="-+">Soe wil ic coemen als ic Jerst <rhyme label="a" type="m">kan</rhyme></l>
        <l id="s6:l2" met="3" type="-+">ende wil hem doen groet <rhyme label="b" type="f">ere</rhyme></l>
        <l id="s6:l3" met="4" type="-+">dat kynt dat wil ic beden <rhyme label="a" type="m" corresp="#s6:l1">aen</rhyme></l>
        <l id="s6:l4" met="3" type="-+">voer enen landes <rhyme label="b" type="f" corresp="#s6:l2">heren</rhyme></l>
        <l id="s6:l5" met="4" type="-+">die Conyngen scheyden doe van <rhyme label="c" type="m">daer</rhyme></l>
        <l id="s6:l6" met="4" type="-+">die steerne die scheen daer voer hem <rhyme label="c" type="m" corresp="#s6:l5">claer</rhyme></l>
        <l id="s6:l7" met="3" type="-+">sy solde sy rechte <rhyme label="d" type="f">leyden</rhyme></l>
        <l id="s6:l8" met="4" type="-+">die steerne die solde doe voer hem <rhyme label="e" type="m">gaen</rhyme></l>
        <l id="s6:l9" met="4" type="-+">al totter stat daer sy bleef <rhyme label="e" type="m" corresp="#s6:l8">staen</rhyme></l>
        <l id="s6:l10" met="3" type="-+">daer maria ende hoer kynt in <rhyme label="d" type="f" corresp="#s6:l7">waren</rhyme></l>
      </lg>
      <lg id="s7" type="stanza">
        <l id="s7:l1" met="4" type="-+">Die Conyngen traden in dat <rhyme label="a" type="m">huys</rhyme></l>
        <l id="s7:l2" met="3" type="-+">daer toe en was hem niet <rhyme label="b" type="f">leyde</rhyme></l>
        <l id="s7:l3" met="4" type="-+">sy vonden dat kyndekyn schoen edel ende <rhyme label="a" type="m" corresp="#s7:l1">claer</rhyme></l>
        <l id="s7:l4" met="3" type="-+">maria ende Josep daer <rhyme label="b" type="f" corresp="#s7:l2">mede</rhyme></l>
        <l id="s7:l5" met="4" type="-+">sy vielen neder op hoeren <rhyme label="c" type="m">knyen</rhyme></l>
        <l id="s7:l6" met="4" type="-+">sy baden dat kyndekyn aen alle <rhyme label="c" type="m" corresp="#s7:l5">drie</rhyme></l>
        <l id="s7:l7" met="3" type="-+">mit rechten oetmoedigen <rhyme label="d" type="f">synnen</rhyme></l>
        <l id="s7:l8" met="4" type="-+">sy loeken op hoer scatten soe <rhyme label="e" type="m">bolde</rhyme></l>
        <l id="s7:l9" met="4" type="-+">sy offerden merre wieroec ende <rhyme label="e" type="m" corresp="#s7:l8">golt</rhyme></l>
        <l id="s7:l10" met="3" type="-+">mit hertelicker <rhyme label="d" type="f" corresp="#s7:l7">mynnen</rhyme></l>
      </lg>
      <lg id="s8" type="stanza">
        <l id="s8:l1" met="4" type="-+">God die vader dedet hem <rhyme label="a" type="m">apenbaer</rhyme></l>
        <l id="s8:l2" met="3" type="-+">des nachtes in oren <rhyme label="b" type="f">droemen</rhyme></l>
        <l id="s8:l3" met="4" type="-+">sy solden van herodes <rhyme label="a" type="m" corresp="#s8:l1">varen</rhyme></l>
        <l id="s8:l4" met="3" type="-+">niet weder tot hem <rhyme label="b" type="f" corresp="#s8:l2">comen</rhyme></l>
        <l id="s8:l5" met="4" type="-+">sy waren des soe wal <rhyme label="c" type="m">getroest</rhyme></l>
        <l id="s8:l6" met="4" type="-+">ende waren van herodes <rhyme label="c" type="m" corresp="#s8:l5">verloest</rhyme></l>
        <l id="s8:l7" met="3" type="-+">dat quam hem al <rhyme label="d" type="f">gelicke</rhyme></l>
        <l id="s8:l8" met="4" type="-+">sy waren des soe wal <rhyme label="e" type="m">gemoet</rhyme></l>
        <l id="s8:l9" met="4" type="-+">sy voeren enen anderen <rhyme label="e" type="m" corresp="#s8:l8">wech</rhyme></l>
        <l id="s8:l10" met="3" type="-+">soe guet tot ores Conynges <rhyme label="d" type="f" corresp="#s8:l7">ryke</rhyme></l>
      </lg>
    </lg>
  </text>
</song>
