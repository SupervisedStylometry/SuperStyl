<?xml version='1.0' encoding='utf-8' standalone='yes'?>
<song>
  <meta>
    <id>18260</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Rijke God wie zal ik klagen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Rijc God, wie sal ic clagen</l>
        <l id="s1:l2">dat heymelijc lijden mijn?</l>
        <l id="s1:l3">Mijn boel is mi veriaghet,</l>
        <l id="s1:l4">scheyden is mi geworden pyn;</l>
        <l id="s1:l5">mijn boel is mi veriaget,</l>
        <l id="s1:l6">sceyden is mi geworden cont;</l>
        <l id="s1:l7">dus drave ic over geen heyde,</l>
        <l id="s1:l8">myn herte is mi seer gewont.’</l>
      </lg>
      <lg id="s2" type="stanza">
        <l id="s2:l1">Ic bat si so minlijcke</l>
        <l id="s2:l2">met witten armen blanck,</l>
        <l id="s2:l3">dat si bi mi woude bliven:</l>
        <l id="s2:l4">‘die somer en is niet lanck.’</l>
        <l id="s2:l5">- ‘Ic en mach bi u niet bliven,</l>
        <l id="s2:l6">ick en mach bi u niet zijn,</l>
        <l id="s2:l7">ick wil over geen groen heide,</l>
        <l id="s2:l8">tot die alder liefste mijn.’</l>
      </lg>
      <lg id="s3" type="stanza">
        <l id="s3:l1">Moet ic nu van haer scheyden</l>
        <l id="s3:l2">dat doet mijnder herten so wee;</l>
        <l id="s3:l3">dus vaertse over gheen heiden,</l>
        <l id="s3:l4">tot dat icse wederomme sie;</l>
        <l id="s3:l5">‘adieu, mijn alderliefste,</l>
        <l id="s3:l6">mijn herte blijft mi doorwont,</l>
        <l id="s3:l7">ick en mach altijt bi u niet wesen,</l>
        <l id="s3:l8">blijft ghi nu doch altijt ghesont.’</l>
      </lg>
      <lg id="s4" type="stanza">
        <l id="s4:l1">Een bitter cruyt is scheyden,</l>
        <l id="s4:l2">dat proeve ic wel nu ter tijt:</l>
        <l id="s4:l3">wie noyt van zijn lief ken en scheyde,</l>
        <l id="s4:l4">hi en weet van gheender pijn.</l>
        <l id="s4:l5">Mijn lief ken vaert over gheen heyde,</l>
        <l id="s4:l6">ic en mach bi haer niet zijn:</l>
        <l id="s4:l7">‘adieu, mijn alderliefste,</l>
        <l id="s4:l8">het moet nu gescheyden zijn.’</l>
      </lg>
    </lg>
  </text>
</song>
