<?xml version='1.0' encoding='utf-8' standalone='yes'?>
<song>
  <meta>
    <id>190162</id>
    <date>
      <year-start>1561</year-start>
      <year-end>1561</year-end>
    </date>
    <location>
      <orginal-name>londen</orginal-name>
      <standard-name>London, England</standard-name>
      <coordinates>
        <lon>51.5073219</lon>
        <lat>-0.1276474</lat>
      </coordinates>
    </location>
    <tags/>
    <melody>Es spricht der unweise Mund wohl</melody>
  <author>Jan Utenhove</author></meta>
  <text>
    <lg type="song">
      <lg id="s1" type="stanza">
        <l id="s1:l1">GOd is recht goed den Israel,</l>
        <l id="s1:l2">Den die daer syn reyn van herten:</l>
        <l id="s1:l3">My aengaende, myn voeten snel</l>
        <l id="s1:l4">Waren by na sonder scherten,</l>
        <l id="s1:l5">Ghestruyckelt, end gheslippert schier,</l>
        <l id="s1:l6">Want ick yuerdɇ ouer den hier,</l>
        <l id="s1:l7">Die gaen moedwillighe paden:</l>
        <l id="s1:l8">Schauwende den grooten voorspoed</l>
        <l id="s1:l9">Der boosen, dien na huer ghemoed,</l>
        <l id="s1:l10">Alle dinghen wel gheraden.</l>
      </lg>
      <lg id="s2" type="stanza">
        <l id="s2:l1">Sy syn mit gheen kranckheyden swaer,</l>
        <l id="s2:l2">Voor hueren dood, veel beuanghen,</l>
        <l id="s2:l3">Sy syn vet end stęrck gants end gaer,</l>
        <l id="s2:l4">Door moeyten is hen niet banghe:</l>
        <l id="s2:l5">Ghelyck het anderen menschen is,</l>
        <l id="s2:l6">Menigherley ghestraft ghewiß,</l>
        <l id="s2:l7">Sy mit den menschyn niet werden.</l>
        <l id="s2:l8">Daerwt komt datsɇ hooghmoed omringhle,</l>
        <l id="s2:l9">Sy syn, als mit een kleed, becinghlt</l>
        <l id="s2:l10">Mit gheweldigher hoouęrde.</l>
      </lg>
      <lg id="s3" type="stanza">
        <l id="s3:l1">Huer ooghen oock pulen vast wt</l>
        <l id="s3:l2">Van vettigheyt: sy ghenęren</l>
        <l id="s3:l3">Sick alleßins, na huer besluyt,</l>
        <l id="s3:l4">Ia beter dan sy beghęren.</l>
        <l id="s3:l5">Sy scheyden sick end spreken quaed,</l>
        <l id="s3:l6">Van gheweld end onrechte daed.</l>
        <l id="s3:l7">Sy spreken vast vol onwęrde.</l>
        <l id="s3:l8">Sy stellen hueren mond, mit spot,</l>
        <l id="s3:l9">Teghen hemel end teghen God,</l>
        <l id="s3:l10">Huer tonghe gaet ouer d’ęrde.</l>
      </lg>
      <lg id="s4" type="stanza">
        <l id="s4:l1">Daerom werdt syn volck oock beweeght,</l>
        <l id="s4:l2">Twyfelmoedigh in der saken,</l>
        <l id="s4:l3">Een groot deel sick tot hen begheeft,</l>
        <l id="s4:l4">Om oock die weelde te smaken.</l>
        <l id="s4:l5">Ia sy duruen wel segghen prat:</l>
        <l id="s4:l6">Hoe sou God konnen weten dat?</l>
        <l id="s4:l7">Heeft kentschap die Alderhooghste?</l>
        <l id="s4:l8">Sie, de godloosen hebben spoed,</l>
        <l id="s4:l9">In deser węreld, end groot goed,</l>
        <l id="s4:l10">Sittendɇ in dat bestɇ end hooghste.</l>
      </lg>
      <lg id="s5" type="stanza">
        <l id="s5:l1">Voorwaer ick heb myn hertɇ altyd</l>
        <l id="s5:l2">Vergheefs reyn, end recht ghedreghen,</l>
        <l id="s5:l3">End myn handen niet sonder stryd,</l>
        <l id="s5:l4">Mit onnooselheyt ghedweghen:</l>
        <l id="s5:l5">End heb daeghlicks aenstoot gheleen,</l>
        <l id="s5:l6">End alle morghen veel ghestreen,</l>
        <l id="s5:l7">Doe ick sulcks ouerleyde:</l>
        <l id="s5:l8">Ghewiß ick hadde schier veracht</l>
        <l id="s5:l9">Heer, dyner kinderen gheslacht,</l>
        <l id="s5:l10">End my daer van afghescheyden.</l>
      </lg>
      <lg id="s6" type="stanza">
        <l id="s6:l1">Ick dacht by my oft mooghlick waer</l>
        <l id="s6:l2">De sake recht t’onderkennen,</l>
        <l id="s6:l3">Męr dat was my moeylick end swaer,</l>
        <l id="s6:l4">End hebs niet konnen versinnen.</l>
        <l id="s6:l5">Tot dat ick in Gods heylighdom</l>
        <l id="s6:l6">Inghingk, end huer eynde vernam,</l>
        <l id="s6:l7">Welck is ia eewigh stęruen.</l>
        <l id="s6:l8">Du heefstse slipperigh ghestelt,</l>
        <l id="s6:l9">Du saltse doen vallen so snel.</l>
        <l id="s6:l10">Dat sy te male verdęruen.</l>
      </lg>
      <lg id="s7" type="stanza">
        <l id="s7:l1">Ach hoe haestlick syn sy beuaen</l>
        <l id="s7:l2">End onbehoeds oueruallen.</l>
        <l id="s7:l3">Sy syn ellendelick vergaen,</l>
        <l id="s7:l4">Door vreese syn sy veruallen,</l>
        <l id="s7:l5">Euen als daer een droom vergaet,</l>
        <l id="s7:l6">So haest de slaep den mensch verlaett,</l>
        <l id="s7:l7">So syn sy te niet ghekomen.</l>
        <l id="s7:l8">Du salt veracht maken ghewiß,</l>
        <l id="s7:l9">In der stad, huers beelds ghedachtniß,</l>
        <l id="s7:l10">End al huer wesen end romen.</l>
      </lg>
      <lg id="s8" type="stanza">
        <l id="s8:l1">Want myn hert was my gaer versuert.</l>
        <l id="s8:l2">End bestraelt waren myn nieren,</l>
        <l id="s8:l3">Ick was gaer bot end onghestuert,</l>
        <l id="s8:l4">Onuerstandigh, als de dieren.</l>
        <l id="s8:l5">Ia ick was voor dy, als een beest,</l>
        <l id="s8:l6">Ick was niettemin mit dy meest,</l>
        <l id="s8:l7">Du woust my by der hand nemen:</l>
        <l id="s8:l8">End heefst my gheleydt gnadelick,</l>
        <l id="s8:l9">Door dynen raed seer stadelick,</l>
        <l id="s8:l10">End werdst my tot eerɇ aennemen.</l>
      </lg>
      <lg id="s9" type="stanza">
        <l id="s9:l1">Wien heb ick in den hemel breed,</l>
        <l id="s9:l2">Dan dy, o myn God, alleyne,</l>
        <l id="s9:l3">End op ęrden, niemand ick weet,</l>
        <l id="s9:l4">Die my gheualt, in’t ghemeyne.</l>
        <l id="s9:l5">Myn vleesch swyckt, end myn hert van nood,</l>
        <l id="s9:l6">Ouermits huer beghęrte groot,</l>
        <l id="s9:l7">Tot dy, Heer, in dit verbeyden,</l>
        <l id="s9:l8">God is myns herten steenrotß vast,</l>
        <l id="s9:l9">Daer op alleyn is het ghepast,</l>
        <l id="s9:l10">End myn deel, in eewigheyden.</l>
      </lg>
      <lg id="s10" type="stanza">
        <l id="s10:l1">Want sie, die sick daer scheyden af,</l>
        <l id="s10:l2">End verre van dy afwycken,</l>
        <l id="s10:l3">Die sullen vergaen, als dat kaf,</l>
        <l id="s10:l4">End wie dy verlaett, desghlycken,</l>
        <l id="s10:l5">Du salt verdęruen mit dyn maght,</l>
        <l id="s10:l6">Daerom heb ick voor goed ghedacht,</l>
        <l id="s10:l7">My tot Gode toe te wenden.</l>
        <l id="s10:l8">Ick heb op God ghstelt die hoop myn,</l>
        <l id="s10:l9">Op dat ick alle węrcken dyn</l>
        <l id="s10:l10">Verkondighe tot den eynde.</l>
      </lg>
    </lg>
  </text>
</song>
