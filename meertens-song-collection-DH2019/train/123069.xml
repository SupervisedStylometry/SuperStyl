<?xml version='1.0' encoding='utf-8' standalone='yes'?>
<song>
  <meta>
    <id>123069</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="verhalend lied" translation="narrative song">verhalend lied</tag>
    </tags>
    <melody>Dat is wil dij van de waarheid horen zingen</melody>
    <categories>
      <category translation="narratives">verhalen</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Bistu een crigher oft bistu een boer?</l>
        <l id="s1:l2">Hoe siedi uut uwer cappen so suer?</l>
        <l id="s1:l3">Wildi een crijchsman werden,</l>
        <l id="s1:l4">So neemt vijfhondert gulden met u!</l>
        <l id="s1:l5">Den crijch sal ic u leren.’</l>
      </lg>
      <lg id="s2" type="stanza">
        <l id="s2:l1">Hansken swoer eenen dieren eet:</l>
        <l id="s2:l2">‘Alwaert mijn vader ende moeder leet,</l>
        <l id="s2:l3">den crijch en sal ic niet laten;</l>
        <l id="s2:l4">Ic wil gaen ruiten, roven, stichten brant</l>
        <l id="s2:l5">Al op des heren straten.’</l>
      </lg>
      <lg id="s3" type="stanza">
        <l id="s3:l1">Hansken dede sijns selfs raet:</l>
        <l id="s3:l2">Hi vercochte caf ende haversaet;</l>
        <l id="s3:l3">Hi woude al naer den crighe.</l>
        <l id="s3:l4">Corte cleederen dede hi aen</l>
        <l id="s3:l5">Al na die ruitersche wise.</l>
      </lg>
      <lg id="s4" type="stanza">
        <l id="s4:l1">Hi clopte voor een schipmans dore:</l>
        <l id="s4:l2">‘Bistu daer binnen, so coemter vore,</l>
        <l id="s4:l3">Ende voer mi over dwater!</l>
        <l id="s4:l4">Ic ben een rijc boermans sone;</l>
        <l id="s4:l5">Den crijch en can ic niet ghelaten.’</l>
      </lg>
      <lg id="s5" type="stanza">
        <l id="s5:l1">Die schipper was een goet ghesel,</l>
        <l id="s5:l2">Hi voerde hem over dwater snel:</l>
        <l id="s5:l3">Dat water was ongheduere:</l>
        <l id="s5:l4">‘Rijc God, waer ic maer thuis ghebleven,</l>
        <l id="s5:l5">Al in mijns vaders schuere!’</l>
      </lg>
      <lg id="s6" type="stanza">
        <l id="s6:l1">Doen Hansken quam ter halver see,</l>
        <l id="s6:l2">Sijn hooft dede hem so wee,</l>
        <l id="s6:l3">De coop was hem berouwen:</l>
        <l id="s6:l4">‘Rijc God, waer ic maer thuis ghebleven!</l>
        <l id="s6:l5">Mijn vaders acker woude ic bouwen.’</l>
      </lg>
      <lg id="s7" type="stanza">
        <l id="s7:l1">Doen Hansken over dit water quam,</l>
        <l id="s7:l2">Een scram in sinen bec dat hi vernam.</l>
        <l id="s7:l3">Doen wast hem seer berouwen:</l>
        <l id="s7:l4">‘Haddic den ploechsteert metter hant,</l>
        <l id="s7:l5">Mijns vaders acker soude ic bouwen.’</l>
      </lg>
    </lg>
  </text>
</song>
