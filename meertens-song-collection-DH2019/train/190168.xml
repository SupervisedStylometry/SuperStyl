<?xml version='1.0' encoding='utf-8' standalone='yes'?>
<song>
  <meta>
    <id>190168</id>
    <date>
      <year-start>1561</year-start>
      <year-end>1561</year-end>
    </date>
    <location>
      <orginal-name>londen</orginal-name>
      <standard-name>London, England</standard-name>
      <coordinates>
        <lon>51.5073219</lon>
        <lat>-0.1276474</lat>
      </coordinates>
    </location>
    <tags/>
    <melody>Psalm 104 Datheen</melody>
  <author>Jan Utenhove</author></meta>
  <text>
    <lg type="song">
      <lg id="s1" type="stanza">
        <l id="s1:l1">HOe lieflick syn dyns tempels woonsten, Heer,</l>
        <l id="s1:l2">Myn siel mit lust dyns huyß ingangk beghęrt,</l>
        <l id="s1:l3">Myn hert end vleesch syn mit vruegden ontsprongen</l>
        <l id="s1:l4">Mit haest, tot den leuenden God, te komen.</l>
      </lg>
      <lg id="s2" type="stanza">
        <l id="s2:l1">De musschɇ end de swalwɇ hueren nest slecht</l>
        <l id="s2:l2">Gheuonden heeft, daer sy huer ionghen legt,</l>
        <l id="s2:l3">So lust my oock, o God na dynɇ autaren,</l>
        <l id="s2:l4">O myn Koningk, end Heere der heyrscharen.</l>
      </lg>
      <lg id="s3" type="stanza">
        <l id="s3:l1">Saligh syn die in dyn huyß woonen vry,</l>
        <l id="s3:l2">Eeuwelick vroo, sy sullen prysen dy.</l>
        <l id="s3:l3">Saligh is wiens kracht in dy is gheleghen,</l>
        <l id="s3:l4">End in wiens hert beuest syn dyne weghen.</l>
      </lg>
      <lg id="s4" type="stanza">
        <l id="s4:l1">Door t’dal des drucks gaende sy sullen fyn,</l>
        <l id="s4:l2">Altyd voorsien van schoon fonteynen syn,</l>
        <l id="s4:l3">Van dueghd tot dueghd sy sullen gaen mit vreden,</l>
        <l id="s4:l4">End sullen vry in Sion tot God treden.</l>
      </lg>
      <lg id="s5" type="stanza">
        <l id="s5:l1">O Heer, end God der heyrscharen verhoor</l>
        <l id="s5:l2">Myn bidden, hęrck God Iacobs onghestoort.</l>
        <l id="s5:l3">God, die onse beschęrmer bist, vol trauwen,</l>
        <l id="s5:l4">Wil in d’aenschyn dyns Ghesalfden stracks schauwen.</l>
      </lg>
      <lg id="s6" type="stanza">
        <l id="s6:l1">Want ghewislick een dagh in dyner sael</l>
        <l id="s6:l2">Is beter dan elders duysent te mael,</l>
        <l id="s6:l3">Lieuer wachtdɇ ick de duer des huyß myns Heeren,</l>
        <l id="s6:l4">Dan dat ick wou, mit den boosen, verkeeren.</l>
      </lg>
      <lg id="s7" type="stanza">
        <l id="s7:l1">Die Heer is my tot eener sonnɇ end schild,</l>
        <l id="s7:l2">Ghenadɇ end eer die Heere gheuen wilt,</l>
        <l id="s7:l3">End syn goeden den vromen sonder rauwen,</l>
        <l id="s7:l4">Saligh is, Heer, die in dy sal betrauwen.</l>
      </lg>
    </lg>
  </text>
</song>
