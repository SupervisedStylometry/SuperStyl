<?xml version='1.0' encoding='utf-8' standalone='yes'?>
<song>
  <meta>
    <id>189001</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Ach Gott vom Himmel</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ghy cleyne Christen hoopken och,</l>
        <l id="s1:l2">Moet wassen en vermeeren,</l>
        <l id="s1:l3">Ghy zijt so kleyn een schade doch</l>
        <l id="s1:l4">Wilt God met wercken eeren,</l>
        <l id="s1:l5">Siet niet op werelt vleesch noch bloet</l>
        <l id="s1:l6">Noch op dit cleyn verganckelijck goet,</l>
        <l id="s1:l7">Maer slechte oyt woort des Heeren.</l>
      </lg>
      <lg id="s2" type="stanza">
        <l id="s2:l1">Lieve Christen vergaderingh</l>
        <l id="s2:l2">Ghy zijt van cleynen hope,</l>
        <l id="s2:l3">Vermaent malcander sonderlingh</l>
        <l id="s2:l4">Dat niemant t'ruym door loope,</l>
        <l id="s2:l5">Slaet altoos op malcander acht,</l>
        <l id="s2:l6">Wacht dat niemant van ons gheslacht,</l>
        <l id="s2:l7">Sijn eerste gheboorte vercoope.</l>
      </lg>
      <lg id="s3" type="stanza">
        <l id="s3:l1">Christen ghy heylich Priesterdom,</l>
        <l id="s3:l2">Gaet niet op duyster weghen,</l>
        <l id="s3:l3">Siet niet mer Loths huysvrouw weerom</l>
        <l id="s3:l4">Daer ghy uyt zijt ghesleghen,</l>
        <l id="s3:l5">Wie aen den ploech houdt en omsiet,</l>
        <l id="s3:l6">Die en is nut tot den rijcke Gods niet,</l>
        <l id="s3:l7">Dus wandelt doch ter deghen.</l>
      </lg>
      <lg id="s4" type="stanza">
        <l id="s4:l1">Kinders Gods neemt u tijt wel waer,</l>
        <l id="s4:l2">Tis schier de laetste stonde,</l>
        <l id="s4:l3">Wort nu niet mat noch wanckelbaer,</l>
        <l id="s4:l4">In Godes woort bevonden,</l>
        <l id="s4:l5">En laet de liefde niet werden cont,</l>
        <l id="s4:l6">Maer waeckt, bidt, altoos jonck en out,</l>
        <l id="s4:l7">Vierich uyt herten gronden.</l>
      </lg>
      <lg id="s5" type="stanza">
        <l id="s5:l1">Och sticht malcander dach en nacht,</l>
        <l id="s5:l2">Vermaent den een den ander,</l>
        <l id="s5:l3">Wacht dat niemant van ons gheslacht</l>
        <l id="s5:l4">Int ongheloof verandert,</l>
        <l id="s5:l5">Gheeft altoos goet exempel voort,</l>
        <l id="s5:l6">Wacht datmen niet quaets van u en hoort,</l>
        <l id="s5:l7">Maer leert, straft, dreycht malcander.</l>
      </lg>
      <lg id="s6" type="stanza">
        <l id="s6:l1">Eert God met liefde sonder smert,</l>
        <l id="s6:l2">Met herten, tonghen, monden,</l>
        <l id="s6:l3">Wacht dat niemant in een boos hert,</l>
        <l id="s6:l4">Des ondeuchts wort bevonden</l>
        <l id="s6:l5">T'welck treet van God en sijn ghemeent,</l>
        <l id="s6:l6">Siet toe niemant wort versleent,</l>
        <l id="s6:l7">Doort valsch bedroch der sonden.</l>
      </lg>
      <lg id="s7" type="stanza">
        <l id="s7:l1">God wilt alleen navolghen fijn,</l>
        <l id="s7:l2">Toont in als een nieu leven,</l>
        <l id="s7:l3">Laet Gods woort niet ghelastert zijn</l>
        <l id="s7:l4">wilt goet exempel gheven,</l>
        <l id="s7:l5">Weest ghy een spieghel alle man</l>
        <l id="s7:l6">Datmen van u niet segghen en can,</l>
        <l id="s7:l7">Dat ghy quaet hebt bedreven.</l>
      </lg>
      <lg id="s8" type="stanza">
        <l id="s8:l1">Met wercken wilt volbringhen wel,</l>
        <l id="s8:l2">dat ghy met u tonghe spreeckt,</l>
        <l id="s8:l3">Wilt metter daet volbrenghen en snel,</l>
        <l id="s8:l4">dat u van God wert ontdeckt</l>
        <l id="s8:l5">Wilt met den mont belijden niet,</l>
        <l id="s8:l6">En loochenent met de wercken siet,</l>
        <l id="s8:l7">Goet te doen niet en vertreckt.</l>
      </lg>
      <lg id="s9" type="stanza">
        <l id="s9:l1">Werck en daet wilt bewijsen jent,</l>
        <l id="s9:l2">Dat ghy sijn rechte Christen,</l>
        <l id="s9:l3">De boomen en sijn vruchten kent,</l>
        <l id="s9:l4">Dus hebt gheen arghe listen,</l>
        <l id="s9:l5">volcht vierich na u Heer u God,</l>
        <l id="s9:l6">Hebt hem lief en houdt sijn ghebodt,</l>
        <l id="s9:l7">schout alle antichristen.</l>
      </lg>
      <lg id="s10" type="stanza">
        <l id="s10:l1">Dat niemant Gods genade versuymt</l>
        <l id="s10:l2">Op datter niet een quade,</l>
        <l id="s10:l3">Een bitter uyt en schuymt,</l>
        <l id="s10:l4">En doet so u siel schade,</l>
        <l id="s10:l5">En gheeft laster noch arghernis,</l>
        <l id="s10:l6">Noch oock gheen quaet ghetuyghenis,</l>
        <l id="s10:l7">En wijcke so van Gods pade.</l>
      </lg>
      <lg id="s11" type="stanza">
        <l id="s11:l1">Leven wilt na Gods woort en leer,</l>
        <l id="s11:l2">Wilt in als ghelijck wesen,</l>
        <l id="s11:l3">V Vader, Meester ende Heer,</l>
        <l id="s11:l4">Volcht recht in als na desen,</l>
        <l id="s11:l5">Bewijst met wercken en daet altijt,</l>
        <l id="s11:l6">dat ghy oprecht herboren zijt,</l>
        <l id="s11:l7">En dat ghy God gaet vreesen.</l>
      </lg>
      <lg id="s12" type="stanza">
        <l id="s12:l1">Doch wilt God u Prince, u Heer,</l>
        <l id="s12:l2">Met werckt en daet belijden,</l>
        <l id="s12:l3">Soeckt meer Gods eer//van smenschen leer,</l>
        <l id="s12:l4">Wilt voor de waerheyt strijden,</l>
        <l id="s12:l5">Met ooghen traen//ick u vermaen,</l>
        <l id="s12:l6">Wijckt gheensins van de rechte baen,</l>
        <l id="s12:l7">Wanckt niet aen beyde zijden.</l>
      </lg>
    </lg>
  </text>
</song>
