<?xml version='1.0' encoding='utf-8' standalone='yes'?>
<song>
  <meta>
    <id>172890</id>
    <date>
      <year-start>1987</year-start>
      <year-end>1987</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody/>
  <author>Ate Doornbosch, Marie van Dijk, Henk Kuijer, Hermine Sterringa</author></meta>
  <text>
    <lg type="song">
      <lg id="s1" type="stanza">
        <l id="s1:l1">Hoe menig paar ziet men in ontucht vrijen,</l>
        <l id="s1:l2">In de ongebondenheid en alle kwaad,</l>
        <l id="s1:l3">Waardoor zo meen'ge maagd komt in het lijden,</l>
        <l id="s1:l4">In druk of in de allerdroevigste staat.</l>
      </lg>
      <lg id="s2" type="stanza">
        <l id="s2:l1">Maar die in zuiverheid elkaar beminnen</l>
        <l id="s2:l2">Brengt God tot deugd en tot een goed huwelijk,</l>
        <l id="s2:l3">Of eer dat zij de blijden dag beginnen</l>
        <l id="s2:l4">Helpt hij hen door die poort naar 't hemelrijk.</l>
      </lg>
      <lg id="s3" type="stanza">
        <l id="s3:l1">Een deugdzaam paar dat had twee jaar gevrijden,</l>
        <l id="s3:l2">Zij spraken saam de blijde trouwdag vast.</l>
        <l id="s3:l3">Een wrede dood heeft hun plezier ontnomen</l>
        <l id="s3:l4">Die zo menig mens in zijne fleur verrast.</l>
      </lg>
      <lg id="s4" type="stanza">
        <l id="s4:l1">Die goede ouders van hun wederzijden</l>
        <l id="s4:l2">Waren content over zo een deugdzaam paar,</l>
        <l id="s4:l3">Waarop zij al die feesten gaan bereiden.</l>
        <l id="s4:l4">Een droevig uur die volgt hun achterna.</l>
      </lg>
      <lg id="s5" type="stanza">
        <l id="s5:l1">De dag verscheen, dit paar gaat zich begeven,</l>
        <l id="s5:l2">Zij gaan gezond naar die communiebank,</l>
        <l id="s5:l3">Op hoop van in die gratie Gods te leven</l>
        <l id="s5:l4">En om aan God te geven lof en dank.</l>
      </lg>
      <lg id="s6" type="stanza">
        <l id="s6:l1">'t Was de pastoor die ging 't jong paar bedienen,</l>
        <l id="s6:l2">Die kwam te geven Heer Jezus' vlees en bloed</l>
        <l id="s6:l3">Aan deze bruidegom en zijn beminde,</l>
        <l id="s6:l4">Ziet eens het wonder dat Gods werken doet.</l>
      </lg>
      <lg id="s7" type="stanza">
        <l id="s7:l1">In plaats van in plezier en vreugd te leven</l>
        <l id="s7:l2">Ja om te trouwen het blijde bruiloftsfeest,</l>
        <l id="s7:l3">De jonkman is op die aarde neergezegen</l>
        <l id="s7:l4">En zonder spreken gaf hij zijnen geest.</l>
      </lg>
      <lg id="s8" type="stanza">
        <l id="s8:l1">Deze dochter met tranen in haar ogen</l>
        <l id="s8:l2">Zag hare minnaar zo vol medelij.</l>
        <l id="s8:l3">Een witte duif kwam door die kerk gevlogen</l>
        <l id="s8:l4">Op meneer pastoor zijn schouder rustte zij.</l>
      </lg>
      <lg id="s9" type="stanza">
        <l id="s9:l1">Den pastoor riep: En hij was niet geboren</l>
        <l id="s9:l2">Om door den trouw te leven in de strijd.</l>
        <l id="s9:l3">Vreest niet, vriendin, er is geen ziel verloren,</l>
        <l id="s9:l4">Hij wordt van die engelen voor Gods troon geleid.</l>
      </lg>
      <lg id="s10" type="stanza">
        <l id="s10:l1">Nu was het bruiloftshuis vol rouw en klachten,</l>
        <l id="s10:l2">Deze dochter stierf drie maanden daarna.</l>
        <l id="s10:l3">Neem deez' historie wel in uw gedachten</l>
        <l id="s10:l4">En vrij in zuivere liefde met elkaar.</l>
      </lg>
      <lg id="s11" type="stanza">
        <l id="s11:l1">Heeft God u dan niet tot den trouw geroepen,</l>
        <l id="s11:l2">De liefde is een goddelijke deugd.</l>
        <l id="s11:l3">De hemel staat voor zulke jonkheid open,</l>
        <l id="s11:l4">God is de loner van die ware deugd.</l>
      </lg>
    </lg>
  </text>
</song>
