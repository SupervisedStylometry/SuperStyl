<?xml version='1.0' encoding='utf-8' standalone='yes'?>
<song>
  <meta>
    <id>18678</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Tirannig werk vol args gedrongen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Tyrannich werc vol archs gedronghen,</l>
        <l id="s1:l2">mi en twifelt niet noeyt erger quaet;</l>
        <l id="s1:l3">dat ic oyt was van Venus ionghen,</l>
        <l id="s1:l4">dat maect mijn herte al desperaet.</l>
        <l id="s1:l5">Ick hebbe u verloren, mijn toeverlaet,</l>
        <l id="s1:l6">ic en weet niet hoet gaet;</l>
        <l id="s1:l7">alleen so blijve ic boelken inder noot,</l>
        <l id="s1:l8">want trouwe is nu ter werelt doot.</l>
      </lg>
      <lg id="s2" type="stanza">
        <l id="s2:l1">Alle mijnen druck moet ic nu ontbinden,</l>
        <l id="s2:l2">hoe wel mi tvermaen is herde leedt;</l>
        <l id="s2:l3">gheenen troost en can ic aen u ghevinden,</l>
        <l id="s2:l4">elders te soecken dat waer mi onghereedt.</l>
        <l id="s2:l5">Noyt scherper snede mijn herte doorsneet,</l>
        <l id="s2:l6">och, noeyt spere so wreet,</l>
        <l id="s2:l7">si heeft mijn herte heel doorvloghen,</l>
        <l id="s2:l8">ter eeren van u so wil ict gedoogen.</l>
      </lg>
      <lg id="s3" type="stanza">
        <l id="s3:l1">Gheen dinc ter werelt en dunct mi so fel,</l>
        <l id="s3:l2">dat mijn ionc herte also seere deert,</l>
        <l id="s3:l3">als dat si met een ander bedrijft haer spel,</l>
        <l id="s3:l4">die mijn ionc herte also seer begeert.</l>
        <l id="s3:l5">Het is mijnder herten een snijdende sweert,</l>
        <l id="s3:l6">och, ic bens onweert;</l>
        <l id="s3:l7">dat ic die alderliefste moet wezen schu,</l>
        <l id="s3:l8">des sterve ic thien duysentich dooden nu.</l>
      </lg>
      <lg id="s4" type="stanza">
        <l id="s4:l1">Wee mi dat ic oeyt was gheboren!</l>
        <l id="s4:l2">ter droever tijt ic die werelt aensach;</l>
        <l id="s4:l3">dat ic moet derven die ic heb wtvercoren,</l>
        <l id="s4:l4">dat is mijnder herten een swaer geclach.</l>
        <l id="s4:l5">Ic mach wel roepen: o wy, o wach!</l>
        <l id="s4:l6">ende bedrijven geclach;</l>
        <l id="s4:l7">coemt doot, haelt mi wten verdwijne,</l>
        <l id="s4:l8">want langer te leven is mijnder herten pijne.</l>
      </lg>
      <lg id="s5" type="stanza">
        <l id="s5:l1">Schoon lief, als ic van deser werelt sal sceiden,</l>
        <l id="s5:l2">ende ghi met eenen anderen doet u gevoech,</l>
        <l id="s5:l3">segt doch eens: ‘God wil zyn siele geleyden.’</l>
        <l id="s5:l4">Hebbe ic also vele, tis mi genoech.</l>
        <l id="s5:l5">Die noeyt dat pack van minnen en droech</l>
        <l id="s5:l6">oft en trock die ploech</l>
        <l id="s5:l7">der ialousien in swaer verdriet,</l>
        <l id="s5:l8">ic rade u voor tbeste, sidyer niet en coemter niet.</l>
      </lg>
    </lg>
  </text>
</song>
