<?xml version='1.0' encoding='utf-8' standalone='yes'?>
<song>
  <meta>
    <id>123275</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="loflied" translation="praise song">loflied</tag>
    </tags>
    <melody>Gezegend zijn mijn liefs bruine ogen</melody>
    <categories>
      <category translation="religion">godsdienst</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ghesegent sijn mijn liefs bruin ooghen,</l>
        <l id="s1:l2">Die mijn jonck herte doen verdrooghen!</l>
        <l id="s1:l3">Ghesegent sijn haer borstkens ront!</l>
        <l id="s1:l4">Ghesegent sijn haer roode wangen,</l>
        <l id="s1:l5">Die my van minne doen verlanghen!</l>
        <l id="s1:l6">Ghesegent is haer roode mont!</l>
      </lg>
      <lg id="s2" type="stanza">
        <l id="s2:l1">Schoon lief, ach had ick duisent tonghen,</l>
        <l id="s2:l2">Om uit te spreken, onbedwongen,</l>
        <l id="s2:l3">En om te loven uwen naem,</l>
        <l id="s2:l4">Ick sou hem door welsprekendheden,</l>
        <l id="s2:l5">Ick sou uw naem, vol soeticheden</l>
        <l id="s2:l6">Een iegelyk maken aengenaem!</l>
      </lg>
      <lg id="s3" type="stanza">
        <l id="s3:l1">Rijck Godt, ware ic Appolo mede,</l>
        <l id="s3:l2">Dat ick u schildren mocht met vrede,</l>
        <l id="s3:l3">U aenschijn schoon, u rooden mont,</l>
        <l id="s3:l4">U lieflijck haer, u schoon bruin ooghen,</l>
        <l id="s3:l5">U vel, met bloet en sneeu doorvloghen,</l>
        <l id="s3:l6">En daer mijn hope is op gegront.</l>
      </lg>
      <lg id="s4" type="stanza">
        <l id="s4:l1">Ghy sijt het die mijn deucht versekert,</l>
        <l id="s4:l2">Ghy sijt diegeen die my verbetert,</l>
        <l id="s4:l3">Waer mijn jonck herteken voor beeft.</l>
        <l id="s4:l4">Ach, sonder u soo moet ick sterven,</l>
        <l id="s4:l5">Ach, sonder u moet ick bederven;</l>
        <l id="s4:l6">Want ghy alleen my tleven gheeft.</l>
      </lg>
      <lg id="s5" type="stanza">
        <l id="s5:l1">Ghy sijt mijn lief, mijn alderliefste,</l>
        <l id="s5:l2">Mijn alderschoonste, mijn alderfierste;</l>
        <l id="s5:l3">Maeck dat ik niet en comme te val,</l>
        <l id="s5:l4">Op dat ick alle mijn vyanden,</l>
        <l id="s5:l5">Te niet mach brengen en te schanden,</l>
        <l id="s5:l6">Die ons benyden overal.</l>
      </lg>
      <lg id="s6" type="stanza">
        <l id="s6:l1">De winter sal gheen kou gehenghen,</l>
        <l id="s6:l2">De somer sal gheen vruchten brenghen,</l>
        <l id="s6:l3">De lichten dach sal niet opgaen,</l>
        <l id="s6:l4">Men zal die werelt demoleren,</l>
        <l id="s6:l5">En door de drooge see passeren,</l>
        <l id="s6:l6">Eer ick, mijn liefste, u af sal gaen.</l>
      </lg>
    </lg>
  </text>
</song>
