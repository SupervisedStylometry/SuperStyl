<?xml version='1.0' encoding='utf-8' standalone='yes'?>
<song>
  <meta>
    <id>18684</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Uw liefde kwelt mij tot de dood</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">U liefde quelt my tot der doot,</l>
        <l id="s1:l2">o edel schoon goddinne,</l>
        <l id="s1:l3">verlicht u dienaers lijden groot,</l>
        <l id="s1:l4">eer dat ick heel ontsinne</l>
        <l id="s1:l5">en vergae door u minne.</l>
      </lg>
      <lg id="s2" type="stanza">
        <l id="s2:l1">Eer ick u oyt met ooghen aensach,</l>
        <l id="s2:l2">maer van u hoorde spreken,</l>
        <l id="s2:l3">des heeft Venus, den selven dach,</l>
        <l id="s2:l4">my met u liefd' ontsteken:</l>
        <l id="s2:l5">ist niet, liefken, een groot teken?</l>
      </lg>
      <lg id="s3" type="stanza">
        <l id="s3:l1">Hoe cont ghy, lief, die om u gaet</l>
        <l id="s3:l2">zijn vleesch en bloedt verteeren,</l>
        <l id="s3:l3">u troost onthouden vroech of laet,</l>
        <l id="s3:l4">en u ooch van hem keeren</l>
        <l id="s3:l5">die u op eer gaet begheeren?</l>
      </lg>
      <lg id="s4" type="stanza">
        <l id="s4:l1">U eerbaer wesen schijnt, lief, niet</l>
        <l id="s4:l2">te zijn soo straf van natueren,</l>
        <l id="s4:l3">maer goedertier; dus mijn verdriet</l>
        <l id="s4:l4">wilt blussen, al mijn trueren,</l>
        <l id="s4:l5">of de doot sal ick besueren.</l>
      </lg>
      <lg id="s5" type="stanza">
        <l id="s5:l1">Reyn suyvere princesse goet,</l>
        <l id="s5:l2">mocht ick soo gheluckich wesen</l>
        <l id="s5:l3">u te crijghen, soo sou mijn moet</l>
        <l id="s5:l4">van veel drucx zijn ghenesen:</l>
        <l id="s5:l5">ontfermt my, lief, door dezen.</l>
      </lg>
    </lg>
  </text>
</song>
