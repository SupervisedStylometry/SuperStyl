<?xml version='1.0' encoding='utf-8' standalone='yes'?>
<song>
  <meta>
    <id>16945</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ick sach de morgen sterne</l>
        <l id="s1:l2">her Ihesus in claren schyn;</l>
        <l id="s1:l3">he weckede my myt liden,</l>
        <l id="s1:l4">danck hebbe de here myn.</l>
      </lg>
      <lg id="s2" type="stanza">
        <l id="s2:l1">‘Wat ist, dat my wecket,</l>
        <l id="s2:l2">und my nicht slapen en let?</l>
        <l id="s2:l3">ick wyl de werlt verlaten</l>
        <l id="s2:l4">und al er toverlat.</l>
      </lg>
      <lg id="s3" type="stanza">
        <l id="s3:l1">‘Genade, here, genade!</l>
        <l id="s3:l2">seet an jw creatur und solves lof!</l>
        <l id="s3:l3">ick solde jw gerne deynen,</l>
        <l id="s3:l4">konde ick of mochte ick noch.</l>
      </lg>
      <lg id="s4" type="stanza">
        <l id="s4:l1">‘Eth geit vast an den ende;</l>
        <l id="s4:l2">wu gerne wer ick dar,</l>
        <l id="s4:l3">dar ick myt klaren ogen</l>
        <l id="s4:l4">de warheit mochte verstaen.’</l>
      </lg>
      <lg id="s5" type="stanza">
        <l id="s5:l1">- ‘Och zeile, gy staet so stylle,</l>
        <l id="s5:l2">und gy en komen my nicht so na,</l>
        <l id="s5:l3">dat gy myt claren bekennen</l>
        <l id="s5:l4">de warheit mogen verstaen.’</l>
      </lg>
      <lg id="s6" type="stanza">
        <l id="s6:l1">- ‘Genade, here genade,</l>
        <l id="s6:l2">och leve here myn!</l>
        <l id="s6:l3">ick solde so gerne vullebrengen</l>
        <l id="s6:l4">den levesten wyllen dyn.’</l>
      </lg>
      <lg id="s7" type="stanza">
        <l id="s7:l1">- ‘Och zeile, leve zeile,</l>
        <l id="s7:l2">nu doil den willen myn;</l>
        <l id="s7:l3">boven allen geschappenen dyngen</l>
        <l id="s7:l4">solle gy de leveste sijn.’</l>
      </lg>
      <lg id="s8" type="stanza">
        <l id="s8:l1">- ‘Sal ick boven allen dyngen</l>
        <l id="s8:l2">de alder leveste syn,</l>
        <l id="s8:l3">so drage ick dy up myn wesen,</l>
        <l id="s8:l4">want, here, dat is doch dyn.’</l>
      </lg>
      <lg id="s9" type="stanza">
        <l id="s9:l1">Och, dat eyn geistlick herte</l>
        <l id="s9:l2">em so bekummert in dusser tydt,</l>
        <l id="s9:l3">dar God und syne genade</l>
        <l id="s9:l4">gyhe stedde in en vynt.</l>
      </lg>
    </lg>
  </text>
</song>
