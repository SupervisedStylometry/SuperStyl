<?xml version='1.0' encoding='utf-8' standalone='yes'?>
<song>
  <meta>
    <id>24584</id>
    <date>
      <year-start>1476</year-start>
      <year-end>1500</year-end>
    </date>
    <tags>
      <tag standard-name="kerstlied" translation="Christmas song">kerstlied</tag>
    </tags>
    <melody>Dies est laetitiae in ortu regali</melody>
    <categories>
      <category translation="seasons and annual events">jaarkring</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">DIe   sonne der <rhyme label="a" type="m">rechtuerdicheit</rhyme></l>
        <l id="s1:l2" met="3" type="-+">die is nu op <rhyme label="b" type="f">gheganghen</rhyme></l>
        <l id="s1:l3" met="4" type="-+">die vroude wil ons werden <rhyme label="a" type="m" corresp="#s1:l1">breyt</rhyme></l>
        <l id="s1:l4" met="3" type="-+">daer heeft ons nae <rhyme label="b" type="f" corresp="#s1:l2">verlanghet</rhyme></l>
        <l id="s1:l5" met="4" type="-+">gheboeren is die hilighe <rhyme label="c" type="m">cryst</rhyme></l>
        <l id="s1:l6" met="4" type="-+">die der warlt een verloeser <rhyme label="c" type="m" corresp="#s1:l5">is</rhyme></l>
        <l id="s1:l7" met="3" type="-+">nu laet ons <rhyme label="d" type="f">yubelieren</rhyme></l>
        <l id="s1:l8" met="4" type="-+">Die enghelen songhen den soeten <rhyme label="e" type="m">sanck</rhyme></l>
        <l id="s1:l9" met="4" type="+-">dattet yn den hemel <rhyme label="e" type="m" corresp="#s1:l8">clanck</rhyme></l>
        <l id="s1:l10" met="4" type="+-">goede yn exelses <rhyme label="f" type="m">gloria</rhyme></l>
      </lg>
      <lg id="s2" type="stanza">
        <l id="s2:l1" met="4" type="-+">Die duyster wolke is <rhyme label="a" type="m">verdreuen</rhyme></l>
        <l id="s2:l2" met="3" type="-+">die ons den schaeden <rhyme label="b" type="f">dede</rhyme></l>
        <l id="s2:l3" met="4" type="-+">dat die sonne nyet en conde <rhyme label="a" type="m" corresp="#s2:l1">ghegeuen</rhyme></l>
        <l id="s2:l4" met="3" type="-+">oer licht op enyghen <rhyme label="b" type="f" corresp="#s2:l2">steden</rhyme></l>
        <l id="s2:l5" met="4" type="-+">Die maene gheeft ons lichten <rhyme label="c" type="m">schyn</rhyme></l>
        <l id="s2:l6" met="4" type="-+">sie wil der sonnen een hulper <rhyme label="c" type="m" corresp="#s2:l5">syn</rhyme></l>
        <l id="s2:l7" met="3" type="-+">ghenaede wil sich <rhyme label="d" type="f">meren</rhyme></l>
        <l id="s2:l8" met="4" type="-+">Die enghelen songhen dien soeten <rhyme label="e" type="m">sanc</rhyme></l>
        <l id="s2:l9" met="4" type="+-">dattet ynden hemel <rhyme label="e" type="m" corresp="#s2:l8">clanck</rhyme></l>
        <l id="s2:l10" met="4" type="+-">gode yn exelses <rhyme label="f" type="m">gloria</rhyme></l>
      </lg>
      <lg id="s3" type="stanza">
        <l id="s3:l1" met="4" type="-+">Die serpent hielt menych <rhyme label="a" type="m">iaer</rhyme></l>
        <l id="s3:l2" met="3" type="-+">gheuanghen onse <rhyme label="b" type="f">gheslachte</rhyme></l>
        <l id="s3:l3" met="4" type="-+">des synne wi heen ghequytet <rhyme label="a" type="m" corresp="#s3:l1">daer</rhyme></l>
        <l id="s3:l4" met="3" type="-+">myt christus gheboerte van <rhyme label="b" type="f" corresp="#s3:l2">rechte</rhyme></l>
        <l id="s3:l5" met="4" type="-+">Die gheboerte betemmet ons <rhyme label="c" type="m">alleen</rhyme></l>
        <l id="s3:l6" met="4" type="-+">dat daer heeft ene ionc frouwe <rhyme label="c" type="m" corresp="#s3:l5">reyn</rhyme></l>
        <l id="s3:l7" met="3" type="-+">een kyndeken <rhyme label="d" type="f">ghewonnen</rhyme></l>
        <l id="s3:l8" met="4" type="-+">Die enghelen songhen dien soeten <rhyme label="e" type="m">sanc</rhyme></l>
        <l id="s3:l9" met="4" type="+-">dattet ynden hemel <rhyme label="e" type="m" corresp="#s3:l8">clanck</rhyme></l>
        <l id="s3:l10" met="4" type="+-">gode yn exelses <rhyme label="f" type="m">gloria</rhyme></l>
      </lg>
      <lg id="s4" type="stanza">
        <l id="s4:l1" met="4" type="-+">Drie conynghe qaemen ghereden <rhyme label="a" type="m">daer</rhyme></l>
        <l id="s4:l2" met="3" type="-+">soe veer wt heiden <rhyme label="b" type="f">scappe</rhyme></l>
        <l id="s4:l3" met="4" type="-+">ene sterne gheleide sie <rhyme label="a" type="m" corresp="#s4:l1">apenbaer</rhyme></l>
        <l id="s4:l4" met="3" type="-+">sie quam van goedes <rhyme label="b" type="f" corresp="#s4:l2">crachte</rhyme></l>
        <l id="s4:l5" met="4" type="-+">merze wirock Ende <rhyme label="c" type="m">golt</rhyme></l>
        <l id="s4:l6" met="4" type="-+">dat brachten daer drie heren <rhyme label="c" type="m" corresp="#s4:l5">stolt</rhyme></l>
        <l id="s4:l7" met="3" type="-+">sie brachten <rhyme label="d" type="f">salicheiden</rhyme></l>
        <l id="s4:l8" met="4" type="-+">Die enghelen songhen dien soeten <rhyme label="e" type="m">sanc</rhyme></l>
        <l id="s4:l9" met="4" type="+-">dattet ynden hemel <rhyme label="e" type="m" corresp="#s4:l8">clanck</rhyme></l>
        <l id="s4:l10" met="4" type="+-">gode yn exelses <rhyme label="f" type="m">gloria</rhyme></l>
      </lg>
      <lg id="s5" type="stanza">
        <l id="s5:l1" met="4" type="-+">Heroedes was des harde <rhyme label="a" type="m">toernych</rhyme></l>
        <l id="s5:l2" met="3" type="-+">hi wolde salicheit <rhyme label="b" type="f">nyden</rhyme></l>
        <l id="s5:l3" met="4" type="-+">dat goedes soene gheboeren <rhyme label="a" type="m" corresp="#s5:l1">was</rhyme></l>
        <l id="s5:l4" met="3" type="-+">hi en conde des nyet <rhyme label="b" type="f" corresp="#s5:l2">gheliden</rhyme></l>
        <l id="s5:l5" met="4" type="-+">Hi warp enen toerne yn synen <rhyme label="c" type="m">moet</rhyme></l>
        <l id="s5:l6" met="4" type="-+">ende hi verstortede der <rhyme label="c" type="m" corresp="#s5:l5">kynderbloet</rhyme></l>
        <l id="s5:l7" met="3" type="-+">want hem was harde <rhyme label="d" type="f">lede</rhyme></l>
        <l id="s5:l8" met="4" type="-+">Die enghelen songhen dien soeten <rhyme label="e" type="m">sanc</rhyme></l>
        <l id="s5:l9" met="4" type="+-">dattet ynden hemel <rhyme label="e" type="m" corresp="#s5:l8">clanck</rhyme></l>
        <l id="s5:l10" met="4" type="+-">gode yn exelses <rhyme label="f" type="m">gloria</rhyme></l>
      </lg>
      <lg id="s6" type="stanza">
        <l id="s6:l1" met="4" type="-+">Verurouwet v kynder ionc ende <rhyme label="a" type="m">oelt</rhyme></l>
        <l id="s6:l2" met="3" type="-+">nu roepet ende synghet <rhyme label="b" type="f">lude</rhyme></l>
        <l id="s6:l3" met="4" type="-+">Ende maeket uwe vroude <rhyme label="a" type="m" corresp="#s6:l1">menychvoelt</rhyme></l>
        <l id="s6:l4" met="3" type="-+">god is gheboeren <rhyme label="b" type="f" corresp="#s6:l2">huden</rhyme></l>
        <l id="s6:l5" met="4" type="-+">hi is ghebaeren van <rhyme label="c" type="m">marien</rhyme></l>
        <l id="s6:l6" met="4" type="-+">hi wil ons vanden sonden <rhyme label="c" type="m" corresp="#s6:l5">vrien</rhyme></l>
        <l id="s6:l7" met="3" type="-+">des helpe ons <rhyme label="d" type="f">maria</rhyme></l>
        <l id="s6:l8" met="4" type="-+">Die enghelen songhen dien soeten <rhyme label="e" type="m">sanc</rhyme></l>
        <l id="s6:l9" met="4" type="+-">dattet ynden hemel <rhyme label="e" type="m" corresp="#s6:l8">clanck</rhyme></l>
        <l id="s6:l10" met="4" type="+-">gode yn exelses <rhyme label="f" type="m">gloria</rhyme></l>
      </lg>
    </lg>
  </text>
</song>
