<?xml version='1.0' encoding='utf-8' standalone='yes'?>
<song>
  <meta>
    <id>15504</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Confoort confoort zonder verdrag</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Comt voort, comt voort sonder verdrach,</l>
        <l id="s1:l2">mijn liefste boel verborghen;</l>
        <l id="s1:l3">ic segge vry, ten is noch gheen dach,</l>
        <l id="s1:l4">ten is noch gheenen morghen.’</l>
      </lg>
      <lg id="s2" type="stanza">
        <l id="s2:l1">- ‘Die wachter singhet zijn daghelijcx liet.’</l>
        <l id="s2:l2">- ‘Hi can zijn tonghe wel bedwinghen;</l>
        <l id="s2:l3">coemt in huys, mijn soete lief,</l>
        <l id="s2:l4">wi twee wi sullen noch genoechte beginnen.’</l>
      </lg>
      <lg id="s3" type="stanza">
        <l id="s3:l1">Si leyde hem op haer borstkens ront,</l>
        <l id="s3:l2">daer op so ghinck hi ligghen rusten;</l>
        <l id="s3:l3">si seyde: ‘schoon lief, mijn waerde mont,</l>
        <l id="s3:l4">wat dinghe mach u lusten?’</l>
      </lg>
      <lg id="s4" type="stanza">
        <l id="s4:l1">Si leyde hem in haer armkens vry,</l>
        <l id="s4:l2">van vruechden began therte ontspringhen:</l>
        <l id="s4:l3">‘bedect mijn eere dat bidde ick dy,</l>
        <l id="s4:l4">lief, boven alle dinghen.</l>
      </lg>
      <lg id="s5" type="stanza">
        <l id="s5:l1">‘Dat bidde ick u, o liefste mijn,</l>
        <l id="s5:l2">die alderliefste suldi blijven;</l>
        <l id="s5:l3">daer twee goede lievekens vergadert zijn,</l>
        <l id="s5:l4">hoe noode laten si hem verdrijven.’</l>
      </lg>
      <lg id="s6" type="stanza">
        <l id="s6:l1">- ‘Waer mi Virgilius conste cont,</l>
        <l id="s6:l2">den lichten dach soude ic vertrecken,</l>
        <l id="s6:l3">ende mijns liefs witte borstkens ront</l>
        <l id="s6:l4">daer mede soude ick vruecht verwecken.</l>
      </lg>
      <lg id="s7" type="stanza">
        <l id="s7:l1">‘Ay lacen, neen, ick en kense niet;</l>
        <l id="s7:l2">den dach die coemt, ick moet vertrecken’</l>
        <l id="s7:l3">- ‘Lief van mi vliet, lief van mi vliet,</l>
        <l id="s7:l4">dat ons die nijders niet en beghecken!’</l>
      </lg>
      <lg id="s8" type="stanza">
        <l id="s8:l1">Die ons dit liedeken eerstwerf sanck</l>
        <l id="s8:l2">vrou Venus liefde hem seer quelde;</l>
        <l id="s8:l3">hi was geerne op vruechden banck,</l>
        <l id="s8:l4">daer hi hem wel toe stelde.</l>
      </lg>
    </lg>
  </text>
</song>
