<?xml version='1.0' encoding='utf-8' standalone='yes'?>
<song>
  <meta>
    <id>15650</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ein meydlin an einem laden lag</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Dat meysken opter laden lach,</l>
        <l id="s1:l2">si weende also seere:</l>
        <l id="s1:l3">‘hadde ic nu enen knape</l>
        <l id="s1:l4">die mi dat luytken sloech,</l>
        <l id="s1:l5">ende ic een kindeken van hem droech.’</l>
      </lg>
      <lg id="s2" type="stanza">
        <l id="s2:l1">Dat verhoorde een ionghe knaep;</l>
        <l id="s2:l2">een knaep ende die was stout,</l>
        <l id="s2:l3">hi dede een veelken maken</l>
        <l id="s2:l4">van silver ende van roode gout:</l>
        <l id="s2:l5">‘ay mi, lieve meysken, ghi valt mi seer bout.’</l>
      </lg>
      <lg id="s3" type="stanza">
        <l id="s3:l1">Doen dat veelken ghemaket was,</l>
        <l id="s3:l2">hi ghinck voor zijns liefs dore:</l>
        <l id="s3:l3">‘schoon lief, zijt ghi daer binnen,</l>
        <l id="s3:l4">daer binnen, so comt hier vore;</l>
        <l id="s3:l5">ai mi, lieve meysken, hoe beval ic dy?’</l>
      </lg>
      <lg id="s4" type="stanza">
        <l id="s4:l1">- ‘Ghi bevalt mi wter maten wel,</l>
        <l id="s4:l2">met dy vaer ic van hen,</l>
        <l id="s4:l3">al over die groen heyde,</l>
        <l id="s4:l4">mijn vader ende moeder te leyde,</l>
        <l id="s4:l5">ai mi, lieve lantsknecht, ic ben bereit.’</l>
      </lg>
      <lg id="s5" type="stanza">
        <l id="s5:l1">Als si op der heyden quam,</l>
        <l id="s5:l2">die heyde was lanck ende groot:</l>
        <l id="s5:l3">‘had ic nu ros ende waghen</l>
        <l id="s5:l4">die mi een weynich droech;</l>
        <l id="s5:l5">ay mi, lieve lantsknecht, ic hen so moe.’</l>
      </lg>
      <lg id="s6" type="stanza">
        <l id="s6:l1">- ‘Ros ende waghen en heb ic niet,</l>
        <l id="s6:l2">maer eenen bedelaers sack:</l>
        <l id="s6:l3">mach ic u daer mede helpen,</l>
        <l id="s6:l4">ic hanghen u aen den hack;</l>
        <l id="s6:l5">ay my, lieve meysken, hoe bevalt u dat?’</l>
      </lg>
      <lg id="s7" type="stanza">
        <l id="s7:l1">- ‘Ick en ben gheen bedelersse,</l>
        <l id="s7:l2">noch oock gheen bedelaers kint;</l>
        <l id="s7:l3">ick ben eens coopmans dochter</l>
        <l id="s7:l4">te Covelens al op den Rijn;</l>
        <l id="s7:l5">ay mi, lieve lantsknecht, ic vaer van dy.’</l>
      </lg>
      <lg id="s8" type="stanza">
        <l id="s8:l1">- ‘Sidy eens borghers dochter</l>
        <l id="s8:l2">te Covelens al op den Rijn,</l>
        <l id="s8:l3">so ben ick een visschers sone</l>
        <l id="s8:l4">te Valckenborch al op die merct:</l>
        <l id="s8:l5">ay mi, lieve meysken, hoe beval ic di?’</l>
      </lg>
      <lg id="s9" type="stanza">
        <l id="s9:l1">Die ons dit goede liedeken sanc</l>
        <l id="s9:l2">ende wel ghesonghen had,</l>
        <l id="s9:l3">hi hevet wel ghesonghen,</l>
        <l id="s9:l4">God gheve hem een goet iaer,</l>
        <l id="s9:l5">een schoon vrou had hi met hem gaen.</l>
      </lg>
    </lg>
  </text>
</song>
