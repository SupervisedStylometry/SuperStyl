<?xml version='1.0' encoding='utf-8' standalone='yes'?>
<song>
  <meta>
    <id>18517</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Als de heer verkeren wou</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Sullen wy aldus stille staen?</l>
        <l id="s1:l2">dat can geen vreucht voortbringen;</l>
        <l id="s1:l3">hey, laet ons altijdt omme gaen,</l>
        <l id="s1:l4">al salt niet constich zijn ghedaen,</l>
        <l id="s1:l5">nochtans sal ick voorsinghen.</l>
      </lg>
      <lg id="s2" type="stanza">
        <l id="s2:l1">Een meysgen dat seer soetgens singt,</l>
        <l id="s2:l2">houdt mijn jonck hart bevanghen;</l>
        <l id="s2:l3">mijn hart van vreuchde my ontspringt,</l>
        <l id="s2:l4">als sy my eens lieflijck toe winckt,</l>
        <l id="s2:l5">soo blijf ick haer ghevanghen.</l>
      </lg>
      <lg id="s3" type="stanza">
        <l id="s3:l1">Sy lacht soo soet, t' sal nu wel zijn,</l>
        <l id="s3:l2">sy sal mijn jammer blusschen;</l>
        <l id="s3:l3">hey, waer sy eens de liefste mijn,</l>
        <l id="s3:l4">soo sou ick vrolijck haer aenschijn</l>
        <l id="s3:l5">nae mijn behaghen cussen.</l>
      </lg>
      <lg id="s4" type="stanza">
        <l id="s4:l1">Jae, al de lieve langhe nacht</l>
        <l id="s4:l2">sou ick ghenoecht vermeeren,</l>
        <l id="s4:l3">en soenen haer haer wangskens sacht,</l>
        <l id="s4:l4">vreucht en solaes sou zijn verpacht</l>
        <l id="s4:l5">nae haer en mijn begheeren.</l>
      </lg>
      <lg id="s5" type="stanza">
        <l id="s5:l1">Princesgen denckt om dit gheneucht,</l>
        <l id="s5:l2">wilt u by u lief paren;</l>
        <l id="s5:l3">maer kiest voor ghelt oft schat, de deucht:</l>
        <l id="s5:l4">soo suldy met u Prins in vreucht</l>
        <l id="s5:l5">doorbrenghen uwe jaren.</l>
      </lg>
    </lg>
  </text>
</song>
