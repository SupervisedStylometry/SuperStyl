<?xml version='1.0' encoding='utf-8' standalone='yes'?>
<song>
  <meta>
    <id>121656</id>
    <date>
      <year-start>1818</year-start>
      <year-end>1818</year-end>
    </date>
    <tags>
      <tag standard-name="morgenlied" translation="morning song">morgenlied</tag>
      <tag standard-name="loflied" translation="praise song">loflied</tag>
      <tag standard-name="danklied" translation="gratitude song">danklied</tag>
    </tags>
    <melody/>
    <categories>
      <category translation="religion">godsdienst</category>
    </categories>
  <author>Johannes Hazeu Cornelisz. en Dirk van der Reijden</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ik ben verblijd! de morgenstond</l>
        <l id="s1:l2">Verdrijft den nacht, het ak'lig duister;</l>
        <l id="s1:l3">De zon verspreidt haar' glans in 't rond,</l>
        <l id="s1:l4">Hervat haar' loop met nieuwen luister.</l>
        <l id="s1:l5">Geheel de schepping zingt Gods lof;</l>
        <l id="s1:l6">'t Juicht al van vreugd' met blijde klanken;</l>
        <l id="s1:l7">Mijn' ziel! gij hebt ook juichensstof:</l>
        <l id="s1:l8">Zoudt gij uw' God niet vrolijk danken?</l>
      </lg>
      <lg id="s2" type="stanza">
        <l id="s2:l1">O ja, Beschikker van mijn lot!</l>
        <l id="s2:l2">Die, met uw' nimmer sluimrend' oogen,</l>
        <l id="s2:l3">Mij hebt bewaakt, en door 't genot</l>
        <l id="s2:l4">Des slaaps, verkwiktet mijn vermogen;</l>
        <l id="s2:l5">U zij mijn dankend hart gewijd,</l>
        <l id="s2:l6">Als d'eersteling van ied'ren morgen,</l>
        <l id="s2:l7">Gij hebt voor rampspoed mij bevrijd,</l>
        <l id="s2:l8">Door uwe trouw en liefdezorgen.</l>
      </lg>
      <lg id="s3" type="stanza">
        <l id="s3:l1">Een' nieuwen dag, o God! schenkt Gij,</l>
        <l id="s3:l2">Och! leer mij dien met U beginnen,</l>
        <l id="s3:l3">Om, door uw' kracht, de heerschappij</l>
        <l id="s3:l4">Der zondenlusten t'overwinnen.</l>
        <l id="s3:l5">Getrouw te zijn aan ambt en pligt,</l>
        <l id="s3:l6">En tot uw' eer op aard te leven,</l>
        <l id="s3:l7">Is 't heilig doel waartoe Gij 't licht</l>
        <l id="s3:l8">En nieuwe kracht mij hebt gegeven.</l>
      </lg>
      <lg id="s4" type="stanza">
        <l id="s4:l1">Behoed mij op de levensbaan</l>
        <l id="s4:l2">Voor rampen, leed en struikelingen;</l>
        <l id="s4:l3">De wereld lacht mij vleijend' aan</l>
        <l id="s4:l4">Met ziels- en zinsbetooveringen;</l>
        <l id="s4:l5">Maar, door uw' Geest en hemelgloed</l>
        <l id="s4:l6">Bestraald, zal mij het heillicht gloren,</l>
        <l id="s4:l7">Om, op dit levenspad, mijn' voet</l>
        <l id="s4:l8">Te drukken in de regte sporen.</l>
      </lg>
      <lg id="s5" type="stanza">
        <l id="s5:l1">Uw oog verzell' mij waar ik ga;</l>
        <l id="s5:l2">Uw' Geest bestuur' mijn' handelingen;</l>
        <l id="s5:l3">Wil mij, o God! met uw' genaê,</l>
        <l id="s5:l4">Die schuld en smet bedekt, omringen.</l>
        <l id="s5:l5">Doe mij het pad van uw geboôn,</l>
        <l id="s5:l6">O Vader! naar uw wil betreden,</l>
        <l id="s5:l7">En achter jezus, uwen Zoon,</l>
        <l id="s5:l8">Gestadig rigten al mijn schreden.</l>
      </lg>
      <lg id="s6" type="stanza">
        <l id="s6:l1">Doe mij, o Vader! met gevoel,</l>
        <l id="s6:l2">Mijn' uren, dagen, jaren tellen,</l>
        <l id="s6:l3">En leer mij, naar het reinste doel,</l>
        <l id="s6:l4">Steeds prijs op ied'ren leefdag stellen.</l>
        <l id="s6:l5">Eens gloort de laatste morgenstond,</l>
        <l id="s6:l6">Ten slot van mijn kortstondig leven;</l>
        <l id="s6:l7">Maar is mijn' hoop in U gegrond,</l>
        <l id="s6:l8">Dan doet geen nacht des doods mij beven.</l>
      </lg>
      <lg id="s7" type="stanza">
        <l id="s7:l1">O Heiland! in uw dierbaar bloed,</l>
        <l id="s7:l2">Zie ik den blijdsten morgen gloren,</l>
        <l id="s7:l3">Niet door een aardsch gezang begroet,</l>
        <l id="s7:l4">Maar door 't geklank der Eng'lenkoren;</l>
        <l id="s7:l5">O Levenszon! verdrijf den nacht</l>
        <l id="s7:l6">Der zonde, die mij vaak doet vreezen;</l>
        <l id="s7:l7">Sterk mijn geloof met licht en kracht,</l>
        <l id="s7:l8">Dan zal 't mij eeuwig morgen wezen.</l>
      </lg>
    </lg>
  </text>
</song>
