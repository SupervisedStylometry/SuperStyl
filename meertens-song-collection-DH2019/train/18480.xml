<?xml version='1.0' encoding='utf-8' standalone='yes'?>
<song>
  <meta>
    <id>18480</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik heb de groene straten</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Solaes willen wi hanteeren</l>
        <l id="s1:l2">ende altoos vrolic sijn,</l>
        <l id="s1:l3">ende blijdelic hoveren</l>
        <l id="s1:l4">met Ihesus mijn minnekijn;</l>
        <l id="s1:l5">waerom so willen wi trueren?</l>
        <l id="s1:l6">Het en mach anders niet sijn;</l>
        <l id="s1:l7">ten sal niet langhe dueren,</l>
        <l id="s1:l8">dat ic bedruct sal sijn.</l>
      </lg>
      <lg id="s2" type="stanza">
        <l id="s2:l1">In al die werelt wijde</l>
        <l id="s2:l2">en vindic niet so goet,</l>
        <l id="s2:l3">dat mi mach maken blijde,</l>
        <l id="s2:l4">dan Ihesus mijn minnekijn;</l>
        <l id="s2:l5">hier om wil ic mi gheven</l>
        <l id="s2:l6">hem te dienen tot alder tijt;</l>
        <l id="s2:l7">so wert ic van u verheven</l>
        <l id="s2:l8">ende eewelic verblijt.</l>
      </lg>
      <lg id="s3" type="stanza">
        <l id="s3:l1">Hi is een heer der heeren,</l>
        <l id="s3:l2">de schoonste diemen vint;</l>
        <l id="s3:l3">ic wil mi tot hem keeren</l>
        <l id="s3:l4">want hi ons seere mint;</l>
        <l id="s3:l5">gheen herte en can versinnen</l>
        <l id="s3:l6">die blischap, die hi heeft bereyt</l>
        <l id="s3:l7">denghenen die hem minnen,</l>
        <l id="s3:l8">als die scriftuer ons seyt.</l>
      </lg>
      <lg id="s4" type="stanza">
        <l id="s4:l1">Hi is een bloem gheheten</l>
        <l id="s4:l2">seer suverlic ende claer,</l>
        <l id="s4:l3">hi is soo hooch gheseten</l>
        <l id="s4:l4">al boven der enghelen schaer,</l>
        <l id="s4:l5">gheboren tot onser baten</l>
        <l id="s4:l6">van eender maghet bequaem;</l>
        <l id="s4:l7">al boven honich raten</l>
        <l id="s4:l8">es soeter Ihesus naem.</l>
      </lg>
      <lg id="s5" type="stanza">
        <l id="s5:l1">Wanneer sal ic aenschouwen</l>
        <l id="s5:l2">sijn over claer aenschijn?</l>
        <l id="s5:l3">Och mochte ic hem behouwen</l>
        <l id="s5:l4">al inder herten mijn,</l>
        <l id="s5:l5">wat mi mocht overcomen</l>
        <l id="s5:l6">en soude ic achten niet;</l>
        <l id="s5:l7">waert so, het soude mi vromen,</l>
        <l id="s5:l8">so en had ic gheen verdriet.</l>
      </lg>
      <lg id="s6" type="stanza">
        <l id="s6:l1">Och God, wilt mijns ontfermen</l>
        <l id="s6:l2">doer uwen name fijn,</l>
        <l id="s6:l3">ende wilt ons doch beschermen</l>
        <l id="s6:l4">al van die eewighe pijn,</l>
        <l id="s6:l5">ende wilt ons doch gheleyden</l>
        <l id="s6:l6">ende brengen int eewighe rijck</l>
        <l id="s6:l7">als wi van hier al scheyden;</l>
        <l id="s6:l8">dat bidden wi al ghelijck.</l>
      </lg>
    </lg>
  </text>
</song>
