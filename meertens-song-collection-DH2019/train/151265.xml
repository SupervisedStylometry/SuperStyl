<?xml version='1.0' encoding='utf-8' standalone='yes'?>
<song>
  <meta>
    <id>151265</id>
    <date>
      <year-start>1624</year-start>
      <year-end>1624</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Als ons de winter gaat van heen</melody>
  <author>Jacob Claesz</author></meta>
  <text>
    <lg type="song">
      <lg id="s1" type="stanza">
        <l id="s1:l1">AENhoort o menschen tsamen</l>
        <l id="s1:l2">Rijck arm Ionck ende out,</l>
        <l id="s1:l3">Wilt u de sonde schamen,</l>
        <l id="s1:l4">Niet langher t'quade bout</l>
        <l id="s1:l5">Hoort die Basuyn van Godes woort,</l>
        <l id="s1:l6">En leeft doch naet betamen,</l>
        <l id="s1:l7">Eer u den doot versmoort.</l>
      </lg>
      <lg id="s2" type="stanza">
        <l id="s2:l1">AL is de werelt blijde</l>
        <l id="s2:l2">LEert die wel kennen siet,</l>
        <l id="s2:l3">Rontsom breet ende wijde,</l>
        <l id="s2:l4">Toont sy schoon // maer tis niet:</l>
        <l id="s2:l5">Haer vreuchde eynt met groote smert,</l>
        <l id="s2:l6">Haer schijn rijckdom wilt mijde,</l>
        <l id="s2:l7">Want sy doorwont het hert.</l>
      </lg>
      <lg id="s3" type="stanza">
        <l id="s3:l1">Ick moet u nu aenspreecken</l>
        <l id="s3:l2">Ghy al die sijn ghestelt,</l>
        <l id="s3:l3">Om Godes Woort te Preecken,</l>
        <l id="s3:l4">Toont met macht en ghewelt</l>
        <l id="s3:l5">Dat ghy der menschen Zielen meynt,</l>
        <l id="s3:l6">Om die vant quaet te breecken,</l>
        <l id="s3:l7">Daer door sy wert ghescheynt.</l>
      </lg>
      <lg id="s4" type="stanza">
        <l id="s4:l1">AN u selven laet cleven</l>
        <l id="s4:l2">Gheen begheerten van eer,</l>
        <l id="s4:l3">Noch oock gheen sondich leven,</l>
        <l id="s4:l4">Noch gheen begheerten meer</l>
        <l id="s4:l5">Van aerts rijckdom noch ander lust,</l>
        <l id="s4:l6">Soo mocht ghy sonder sneven,</l>
        <l id="s4:l7">In u hert sijn gherust.</l>
      </lg>
      <lg id="s5" type="stanza">
        <l id="s5:l1">SO sal het woort seer crachtich</l>
        <l id="s5:l2">Dat ghy tot eer van Godt,</l>
        <l id="s5:l3">Die menschen voordraecht machtich,</l>
        <l id="s5:l4">Dringhen tot Gods ghebodt</l>
        <l id="s5:l5">Tsal schaffen vrucht als edel saet,</l>
        <l id="s5:l6">In die menschen eendrachtigh,</l>
        <l id="s5:l7">Dus spaert niet vroech noch laet.</l>
      </lg>
      <lg id="s6" type="stanza">
        <l id="s6:l1">ONsen Heylant ghepresen</l>
        <l id="s6:l2">Die rechte harder schoon,</l>
        <l id="s6:l3">Set die voor u in desen,</l>
        <l id="s6:l4">Soo is hy uwen loon</l>
        <l id="s6:l5">Hem volcht nae met yver groot,</l>
        <l id="s6:l6">In alle uwen wesen,</l>
        <l id="s6:l7">Druckt uyt sijn Liefde bloot.</l>
      </lg>
      <lg id="s7" type="stanza">
        <l id="s7:l1">VAN niemant laet u keeren</l>
        <l id="s7:l2">Weest niet haestich versaecht,</l>
        <l id="s7:l3">Maer wil door lijden leeren,</l>
        <l id="s7:l4">Dats tgheen dat Godt behaecht</l>
        <l id="s7:l5">Nu int ghemeen, o menschen tsaem,</l>
        <l id="s7:l6">Hoort Godts woort met begheeren,</l>
        <l id="s7:l7">En looft daer nae bequaem.</l>
      </lg>
      <lg id="s8" type="stanza">
        <l id="s8:l1">Peynst altijdt op u leven</l>
        <l id="s8:l2">Dat ghy dat reformeert,</l>
        <l id="s8:l3">Nae Christi beelt verheven,</l>
        <l id="s8:l4">Dit neerstelijck useert</l>
        <l id="s8:l5">Leert van u Meester sijn manier,</l>
        <l id="s8:l6">Ootmoedich en toegheven,</l>
        <l id="s8:l7">Sachtmoedich goedertier.</l>
      </lg>
      <lg id="s9" type="stanza">
        <l id="s9:l1">Peterus raet wilt achten</l>
        <l id="s9:l2">Bewijst deucht int gheloof,</l>
        <l id="s9:l3">Lijdtsaemheyt wilt betrachten,</l>
        <l id="s9:l4">Weest niet hoorende doof</l>
        <l id="s9:l5">Op dat ghy meucht ontfanghen schoon,</l>
        <l id="s9:l6">Die croon, hier op wilt achten,</l>
        <l id="s9:l7">Naemaels in s'Hemels troon.</l>
      </lg>
    </lg>
  </text>
</song>
