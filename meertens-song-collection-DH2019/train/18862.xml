<?xml version='1.0' encoding='utf-8' standalone='yes'?>
<song>
  <meta>
    <id>18862</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Waar zal ik mij heen keren, ik arm broedertje</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Waer sal ic mi henen keren,</l>
        <l id="s1:l2">ic arm broederlijn?</l>
        <l id="s1:l3">Wes sal ic mi gheneren?</l>
        <l id="s1:l4">mijn goet is veel te cleyn;</l>
        <l id="s1:l5">als ic een wesen haen,</l>
        <l id="s1:l6">so moet ic balde van daen;</l>
        <l id="s1:l7">dat ic nu soude verteeren,</l>
        <l id="s1:l8">dat heb ic te voren verdaen.</l>
      </lg>
      <lg id="s2" type="stanza">
        <l id="s2:l1">Ic ben te vroech gheboren;</l>
        <l id="s2:l2">al keer ic mi om ende om</l>
        <l id="s2:l3">mijn geluc coemt mi eerst morgen;</l>
        <l id="s2:l4">al had ick een keyserdom,</l>
        <l id="s2:l5">daer toe den tol vanden Rijn,</l>
        <l id="s2:l6">ende waer Venegien mijn,</l>
        <l id="s2:l7">het waer doch al verloren,</l>
        <l id="s2:l8">het moeste versluymet zijn.</l>
      </lg>
      <lg id="s3" type="stanza">
        <l id="s3:l1">So en wil ick dan niet sparen,</l>
        <l id="s3:l2">ende of ict al verteer,</l>
        <l id="s3:l3">ic en wil daerom niet sorghen,</l>
        <l id="s3:l4">God besorghes mi morgen meer;</l>
        <l id="s3:l5">wat helpt my dat ic spaer?</l>
        <l id="s3:l6">al licht verloor ict te gaer;</l>
        <l id="s3:l7">tsou mi een dief ontdragen,</l>
        <l id="s3:l8">het roude mi wel een iaer.</l>
      </lg>
      <lg id="s4" type="stanza">
        <l id="s4:l1">Ic wil hem laten sorghen</l>
        <l id="s4:l2">die dat ter herten gaet,</l>
        <l id="s4:l3">mijn gelt wil ic verbrassen,</l>
        <l id="s4:l4">versluymen vroech ende spae;</l>
        <l id="s4:l5">ic neme tot een voorbeelt</l>
        <l id="s4:l6">so menich dierken wilt,</l>
        <l id="s4:l7">het springhet opter heiden,</l>
        <l id="s4:l8">God hoedet in den noot.</l>
      </lg>
      <lg id="s5" type="stanza">
        <l id="s5:l1">Ic sie op gheender heyden</l>
        <l id="s5:l2">menichte van bloemen staen,</l>
        <l id="s5:l3">si zijn so wel ghecleydet,</l>
        <l id="s5:l4">wat sorghen soude ic haen,</l>
        <l id="s5:l5">als mijn goet over quam?</l>
        <l id="s5:l6">ic ben so frisch ende ionck;</l>
        <l id="s5:l7">sou mi die doot bedwingen,</l>
        <l id="s5:l8">ic en truerde daer niet om.</l>
      </lg>
      <lg id="s6" type="stanza">
        <l id="s6:l1">Geen beter dinc op aerden</l>
        <l id="s6:l2">dan een goet leven haen,</l>
        <l id="s6:l3">geen beter dinc en weet ic</l>
        <l id="s6:l4">dan sluymen vroech ende spae;</l>
        <l id="s6:l5">daer toe eenen vrijen moet;</l>
        <l id="s6:l6">ic en stae niet seer na tgoet,</l>
        <l id="s6:l7">als menich rijcke borghere</l>
        <l id="s6:l8">na grooten woecker doet.</l>
      </lg>
      <lg id="s7" type="stanza">
        <l id="s7:l1">Hi wint zijn goet met slaven,</l>
        <l id="s7:l2">daer toe met sorghen groot,</l>
        <l id="s7:l3">wanneer hi rust sal haven,</l>
        <l id="s7:l4">so leyt hi al waer hi doot;</l>
        <l id="s7:l5">so ben ick frisch ende ionck,</l>
        <l id="s7:l6">God geve mi veel terstont!</l>
        <l id="s7:l7">God hoede mi, ionge knape,</l>
        <l id="s7:l8">dat mi gheen homoet en coemt.</l>
      </lg>
      <lg id="s8" type="stanza">
        <l id="s8:l1">Die voghelen laet ic sorgen</l>
        <l id="s8:l2">al teghen desen winter calt;</l>
        <l id="s8:l3">wil mi de weert niet borgen,</l>
        <l id="s8:l4">mijn rock gheve ic hem balt,</l>
        <l id="s8:l5">myn huyckelijn ooc daer toe;</l>
        <l id="s8:l6">ic en heb noch rast noch rou</l>
        <l id="s8:l7">des avonts ende des morgens</l>
        <l id="s8:l8">tot dat ict al verdoe.</l>
      </lg>
      <lg id="s9" type="stanza">
        <l id="s9:l1">Heer weert, steect aen het ghebraden,</l>
        <l id="s9:l2">daer toe die hoenderen ionck;</l>
        <l id="s9:l3">daer toe mach ons beraden</l>
        <l id="s9:l4">eenen frisschen coelen dronck;</l>
        <l id="s9:l5">brengt hier den coelen wijn,</l>
        <l id="s9:l6">ende schenct ons dapper in:</l>
        <l id="s9:l7">mi is een buyt beraden,</l>
        <l id="s9:l8">die moet versluymet zijn.</l>
      </lg>
      <lg id="s10" type="stanza">
        <l id="s10:l1">Drie worpen ende een caerte</l>
        <l id="s10:l2">dat is die wapen mijn;</l>
        <l id="s10:l3">ses huebsce vroulijns hertzen,</l>
        <l id="s10:l4">op elcke side drie;</l>
        <l id="s10:l5">coemt hier du schoonste wijf,</l>
        <l id="s10:l6">ghi verblijt dat herte mijn;</l>
        <l id="s10:l7">lief, mocht ic bi u slapen,</l>
        <l id="s10:l8">so waer mijn herte bly.</l>
      </lg>
      <lg id="s11" type="stanza">
        <l id="s11:l1">Dat swaert aen mijnder siden,</l>
        <l id="s11:l2">ick make mi haest van daen;</l>
        <l id="s11:l3">en heb ick niet te rijden,</l>
        <l id="s11:l4">te voet so moet ick gaen;</l>
        <l id="s11:l5">het en wil niet zijn ghelijck,</l>
        <l id="s11:l6">ic en ben ooc niet so rijck,</l>
        <l id="s11:l7">ic moet den tijt verbeyden</l>
        <l id="s11:l8">ende verwachten dat goet arffelic.</l>
      </lg>
      <lg id="s12" type="stanza">
        <l id="s12:l1">Die dit liedeken schoone</l>
        <l id="s12:l2">ghesonghen heeft, voorwaer,</l>
        <l id="s12:l3">dat heeft gedaen een sluymer,</l>
        <l id="s12:l4">God geve hem een goet iaer;</l>
        <l id="s12:l5">al inden coelen wijn</l>
        <l id="s12:l6">hi wilde altijt vrolijc zijn,</l>
        <l id="s12:l7">sijn gelt heeft hi verbrasset</l>
        <l id="s12:l8">met schoone vrouwen fijn.</l>
      </lg>
    </lg>
  </text>
</song>
