<?xml version='1.0' encoding='utf-8' standalone='yes'?>
<song>
  <meta>
    <id>113598</id>
    <date>
      <year-start>1621</year-start>
      <year-end>1621</year-end>
    </date>
    <location>
      <orginal-name>mechelen</orginal-name>
      <standard-name>Mechelen, Belgium</standard-name>
      <coordinates>
        <lon>51.0281381</lon>
        <lat>4.4803453</lat>
      </coordinates>
    </location>
    <tags>
      <tag standard-name="rederijkerslied" translation="rhetorician song">rederijkerslied</tag>
      <tag standard-name="mythologisch lied" translation="mythological song">mythologisch lied</tag>
    </tags>
    <melody>Edele kersouw</melody>
    <categories>
      <category translation="groups">groepen</category>
      <category translation="narratives">verhalen</category>
    </categories>
  <author>Jan Thieullier</author></meta>
  <text>
    <lg type="song">
      <lg id="s1" type="stanza">
        <l id="s1:l1">EEn stout ghesicht,</l>
        <l id="s1:l2">Vierich int auontueren,</l>
        <l id="s1:l3">Maeckt my seer amoureus,</l>
        <l id="s1:l4">Cupidoos schicht,</l>
        <l id="s1:l5">Brenght mijn jonck hert in trueren,</l>
        <l id="s1:l6">Om mijn lief gratieus,</l>
        <l id="s1:l7">Ick loop schandaleus,</l>
        <l id="s1:l8">Om heur nu achter straten,</l>
        <l id="s1:l9">Deur Anteros vilonij,</l>
        <l id="s1:l10">Mach ick niet met heur praten.</l>
      </lg>
      <lg id="s2" type="stanza">
        <l id="s2:l1">Met groot ootmoet,</l>
        <l id="s2:l2">Ghinck ick Aurora claghen,</l>
        <l id="s2:l3">Van Anteros dit leet,</l>
        <l id="s2:l4">Sy namt int goet,</l>
        <l id="s2:l5">Van my ten seluen daghen,</l>
        <l id="s2:l6">Al deur mijn traenkens heet,</l>
        <l id="s2:l7">Sy was haest bereet,</l>
        <l id="s2:l8">Tot mijnder hulp te comen,</l>
        <l id="s2:l9">Venus, Iuno, en Pallas,</l>
        <l id="s2:l10">Heeft sy met heur genomen.</l>
      </lg>
      <lg id="s3" type="stanza">
        <l id="s3:l1">Mercurj ras,</l>
        <l id="s3:l2">Quam tot my nederdalen,</l>
        <l id="s3:l3">Om dienstbaerheyt te doen,</l>
        <l id="s3:l4">Opt seluer pas,</l>
        <l id="s3:l5">Ghinck hy Diana halen,</l>
        <l id="s3:l6">En oock veel Goden coen,</l>
        <l id="s3:l7">Caeres int saysoen,</l>
        <l id="s3:l8">En wou my niet verlaten,</l>
        <l id="s3:l9">Flora met heur blomkens schoon,</l>
        <l id="s3:l10">Quam oock tot mijnder baten.</l>
      </lg>
      <lg id="s4" type="stanza">
        <l id="s4:l1">Noch brocht hy my,</l>
        <l id="s4:l2">De neghen sangh Goddinnen,</l>
        <l id="s4:l3">Tot veur mijns liefkens deur,</l>
        <l id="s4:l4">Daer ghinghen wy,</l>
        <l id="s4:l5">Vreucht en jolijt beginnen,</l>
        <l id="s4:l6">Men hoorden geen getreur,</l>
        <l id="s4:l7">Mijn lief quam doen veur,</l>
        <l id="s4:l8">Besien wie dat wy waren,</l>
        <l id="s4:l9">Orpheus met sijn Herp soet,</l>
        <l id="s4:l10">Die speelden op sijn snaren.</l>
      </lg>
      <lg id="s5" type="stanza">
        <l id="s5:l1">Mijn reijn Princes,</l>
        <l id="s5:l2">Quam heur verjubileren,</l>
        <l id="s5:l3">En nam my by der handt,</l>
        <l id="s5:l4">Ick ginck expres,</l>
        <l id="s5:l5">Met heur danssen hanteren,</l>
        <l id="s5:l6">Ick creech heur Trou te pandt,</l>
        <l id="s5:l7">Met t'houwelijcx bandt,</l>
        <l id="s5:l8">VVorden wy daer gebonden,</l>
        <l id="s5:l9">Goden en Goddinnen al,</l>
        <l id="s5:l10">Haddens heur onder wonden.</l>
      </lg>
    </lg>
  </text>
</song>
