<?xml version='1.0' encoding='utf-8' standalone='yes'?>
<song>
  <meta>
    <id>191763</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody/>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">HOe lieflijck, o Heer, ende hoe reyn,</l>
        <l id="s1:l2">Sijn uwe wooninghen niet cleyn?</l>
        <l id="s1:l3">Lustich zijnse ende schoon boven mate.</l>
        <l id="s1:l4">Mijn hert verlanght met allen seer</l>
        <l id="s1:l5">Ende sucht na uwen Tempel, Heer:</l>
        <l id="s1:l6">Mijn ziel en lijf in desen state,</l>
        <l id="s1:l7">Sijn in den waren Godt verblijdt,</l>
        <l id="s1:l8">Ende seer verheucht tot deser tijdt.</l>
      </lg>
      <lg id="s2" type="stanza">
        <l id="s2:l1">Die musschen ende Swaelven 't same,</l>
        <l id="s2:l2">Vinden eenen nest bequame,</l>
        <l id="s2:l3">Och Heere de heyrscharen crachtich?</l>
        <l id="s2:l4">G Godt mijn troost ende helper mijn,</l>
        <l id="s2:l5">Waer ist dat u outaren zijn,</l>
        <l id="s2:l6">Daer ghy woont, o mijn Heer almachtich?</l>
        <l id="s2:l7">Wel hem die in u huys eerbaer</l>
        <l id="s2:l8">Woonen, die loven u eenpaer.</l>
      </lg>
      <lg id="s3" type="stanza">
        <l id="s3:l1">Salich is hy t'allen stonden,</l>
        <l id="s3:l2">Wiens cracht, Heer ghy zijt bevonden,</l>
        <l id="s3:l3">Die neerstich bewaert uwe weghen:</l>
        <l id="s3:l4">Als sy door dit jamer dal gaen,</l>
        <l id="s3:l5">Sy sullen met vliet recht voortaen,</l>
        <l id="s3:l6">Putten te graven zijn gheneghen,</l>
        <l id="s3:l7">Die werden ghemaeckt water-rijck,</l>
        <l id="s3:l8">Door den reghen alle ghelijck.</l>
      </lg>
      <lg id="s4" type="stanza">
        <l id="s4:l1">Sy sullen gaen van deucht tot deucht,</l>
        <l id="s4:l2">Tot dats' in Zyon al met vreucht</l>
        <l id="s4:l3">Comen, end daer den Heer aenschouwen.</l>
        <l id="s4:l4">O Heer der heyr-crachten seer schoon,</l>
        <l id="s4:l5">Wt den hooghen Hemelschen throon,</l>
        <l id="s4:l6">Hoort mijn gebedt in dit benouwen:</l>
        <l id="s4:l7">Ghy Jacobs Godt my doch verhoort,</l>
        <l id="s4:l8">Verneemt mijn smeecken na u woort.</l>
      </lg>
      <lg id="s5" type="stanza">
        <l id="s5:l1">Heer, tot wien wy inden noot vlien,</l>
        <l id="s5:l2">Wilt uwen ghesalfden aensien:</l>
        <l id="s5:l3">Want veel beter is slechts een ure,</l>
        <l id="s5:l4">In u huys, dan elders, dits claer,</l>
        <l id="s5:l5">Duysent zijn, Beter is oock daer</l>
        <l id="s5:l6">Een wachter te zijn aen de deure,</l>
        <l id="s5:l7">Dant is in den paleysen soet,</l>
        <l id="s5:l8">Der Godtloosen met over-vloet.</l>
      </lg>
      <lg id="s6" type="stanza">
        <l id="s6:l1">Want onse Godt is vrientlijck en goet</l>
        <l id="s6:l2">Een Son, end schilt tot ons behoet,</l>
        <l id="s6:l3">Die ons gheeft eer ende ghenade:</l>
        <l id="s6:l4">Die den vroomen in ghenen noot,</l>
        <l id="s6:l5">Verlaten sal tot inden doodt</l>
        <l id="s6:l6">Gheen dinck ontbreeckt hem vroech noch spade.</l>
        <l id="s6:l7">Salich is hy die op hem bout,</l>
        <l id="s6:l8">Ende hem van herten gantsch vertrout.</l>
      </lg>
    </lg>
  </text>
</song>
