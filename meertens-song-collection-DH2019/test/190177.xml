<?xml version='1.0' encoding='utf-8' standalone='yes'?>
<song>
  <meta>
    <id>190177</id>
    <date>
      <year-start>1561</year-start>
      <year-end>1561</year-end>
    </date>
    <location>
      <orginal-name>londen</orginal-name>
      <standard-name>London, England</standard-name>
      <coordinates>
        <lon>51.5073219</lon>
        <lat>-0.1276474</lat>
      </coordinates>
    </location>
    <tags/>
    <melody>Von allen Menschen abgewand</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">SAligh is de man, die daer leeft,</l>
        <l id="s1:l2">In rechter ontsicht des Heeren,</l>
        <l id="s1:l3">End die een welgheuallen heeft,</l>
        <l id="s1:l4">Aen syn gheboden end leeren.</l>
        <l id="s1:l5">Syn saed, op ęrden, sal krachtigh syn,</l>
        <l id="s1:l6">End t’saed der vroomen, welck God oock fyn,</l>
        <l id="s1:l7">Mit seghening sal vermeeren.</l>
      </lg>
      <lg id="s2" type="stanza">
        <l id="s2:l1">Ryckdomen end allɇ oueruloed</l>
        <l id="s2:l2">Sullen, in syn huyß oock wesen,</l>
        <l id="s2:l3">Syn gherechtigheyt blyuen moet,</l>
        <l id="s2:l4">Hoe seer sy hier sy mispresen.</l>
        <l id="s2:l5">D’licht schynt den vroomen in duysterheyt,</l>
        <l id="s2:l6">End den ghenen die bermhertigheyt,</l>
        <l id="s2:l7">Ghenadɇ end gherechtheyt pleghen.</l>
      </lg>
      <lg id="s3" type="stanza">
        <l id="s3:l1">Weldadigh is de vroome man,</l>
        <l id="s3:l2">Door wtleenen end gheryuen,</l>
        <l id="s3:l3">End all syn saken hy wel kan,</l>
        <l id="s3:l4">Mit oordeel end stichtingh dryuen.</l>
        <l id="s3:l5">Saligh is hy, want door gheen gheual</l>
        <l id="s3:l6">Beweeght hy emmermeer werden sal,</l>
        <l id="s3:l7">Der vroomen naem sal steets blyuen.</l>
      </lg>
      <lg id="s4" type="stanza">
        <l id="s4:l1">Van quaed gherucht dat ouerkomt,</l>
        <l id="s4:l2">Schroemt hy doch sick niet mit allen.</l>
        <l id="s4:l3">Want syn hert sick vertrauwt, end romt</l>
        <l id="s4:l4">Op God, daer’t op is veruallen.</l>
        <l id="s4:l5">Syn herte staet vast end vreest gaer niet,</l>
        <l id="s4:l6">Tot dat hy syne vyanden siet,</l>
        <l id="s4:l7">Na syn beghęrtɇ, oueruallen.</l>
      </lg>
      <lg id="s5" type="stanza">
        <l id="s5:l1">Hy deelt wt syn goed euen mild</l>
        <l id="s5:l2">Den aermen, ende den ellenden,</l>
        <l id="s5:l3">Welckes die Heer ghedencken wilt,</l>
        <l id="s5:l4">Syn gherechtheyt sal niet enden:</l>
        <l id="s5:l5">Męr in der eewigheyt blyuen staen,</l>
        <l id="s5:l6">Syn hooren end kracht sal sick voordaen,</l>
        <l id="s5:l7">Tot grooter eeren oock wenden.</l>
      </lg>
      <lg id="s6" type="stanza">
        <l id="s6:l1">So dat de boosɇ aensiende dit,</l>
        <l id="s6:l2">Vast knersen sal syne tanden,</l>
        <l id="s6:l3">End door enckelen haet end nyd,</l>
        <l id="s6:l4">Verdwynen in allen standen.</l>
        <l id="s6:l5">Hy sal teghen hem veel listen slaen,</l>
        <l id="s6:l6">Męr syn beghęrte sal niet bestaen,</l>
        <l id="s6:l7">End mit hem komen tot schanden.</l>
      </lg>
    </lg>
  </text>
</song>
