<?xml version='1.0' encoding='utf-8' standalone='yes'?>
<song>
  <meta>
    <id>18754</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Verblijd u Vlaanderland schone bloem</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Verblijdt u, Vlaender-lant, schoon blomme,</l>
        <l id="s1:l2">machtich prieel op desen tijt;</l>
        <l id="s1:l3">den paeys is nu bekendt al omme,</l>
        <l id="s1:l4">dinct vry dat ghy geluckich zijt;</l>
        <l id="s1:l5">de meeste twee der weerelt wijt</l>
        <l id="s1:l6">hebben van zelfs den paeys ghezworen:</l>
        <l id="s1:l7">dies zy den Heere ghebenedijt,</l>
        <l id="s1:l8">dat hy ons heeft dus wtvercoren;</l>
        <l id="s1:l9">Mars is ghestremt en tsviandts toren,</l>
        <l id="s1:l10">druc is gheweert wt ons foreest.</l>
        <l id="s1:l11">Lof Vadere, lof Sone, lof helich Gheest!</l>
      </lg>
      <lg id="s2" type="stanza">
        <l id="s2:l1">Ons is ontdaen der vreuchden poorte,</l>
        <l id="s2:l2">de Lelie aen den Arend sant,</l>
        <l id="s2:l3">ons Keyser track naer Aeyghersmoorte,</l>
        <l id="s2:l4">daer hy den Vrancxken Coninck vant;</l>
        <l id="s2:l5">sy confirmeerden daer d' bestant</l>
        <l id="s2:l6">ende eeuwich paeys voor ons bequame:</l>
        <l id="s2:l7">elk ander gaefzy sulcken pant,</l>
        <l id="s2:l8">dats d' land sal hebben groote vrame.</l>
        <l id="s2:l9">Wy zijn bevrijdt voor druck en blame,</l>
        <l id="s2:l10">men wert ghetrocken noch gheteest.</l>
        <l id="s2:l11">Lof Vadere, lof Sone, lof helich Gheest!</l>
      </lg>
      <lg id="s3" type="stanza">
        <l id="s3:l1">Janus den tempel is ghesloten,</l>
        <l id="s3:l2">dien Tullus voortijds heeft ontdaen;</l>
        <l id="s3:l3">met heunich wordt al d' land deurgoten,</l>
        <l id="s3:l4">op doornen sullen druyven staen:</l>
        <l id="s3:l5">de schueren werden vul van 'tgraen,</l>
        <l id="s3:l6">tsuyvel sal al omme overvloeyen,</l>
        <l id="s3:l7">de weerelt sal vul vreuchden baen,</l>
        <l id="s3:l8">elck boom die zal nu twee werf bloeyen,</l>
        <l id="s3:l9">wies onslien faelt, sal dobbel groeyen,</l>
        <l id="s3:l10">voor faute en zy niemant bevreest.</l>
        <l id="s3:l11">Lof Vadere, lof Sone, lof helich Gheest!</l>
      </lg>
      <lg id="s4" type="stanza">
        <l id="s4:l1">Nu sullen rusten voor alle andre,</l>
        <l id="s4:l2">by dat ghetuychd' Ozeas fier,</l>
        <l id="s4:l3">den Arend en den Salamandre,</l>
        <l id="s4:l4">prophetie is volcommen hier;</l>
        <l id="s4:l5">den Arend vlieghd als thoochste dier,</l>
        <l id="s4:l6">gheen onrecht hoordtmen hem te biene;</l>
        <l id="s4:l7">den Salamandre woend int vier;</l>
        <l id="s4:l8">dus zijn zy alle bee t' ontsiene:</l>
        <l id="s4:l9">haer felheyt staet ons niet te vliene,</l>
        <l id="s4:l10">ons is ghebluscht alsulck tempeest.</l>
        <l id="s4:l11">Lof Vadere, lof Sone, lof helich Gheest!</l>
      </lg>
      <lg id="s5" type="stanza">
        <l id="s5:l1">Prince, hoechste God, wy zijn wel taeyse,</l>
        <l id="s5:l2">u danck' wy als hier af regent;</l>
        <l id="s5:l3">wy zijn versien met goeden paeyse,</l>
        <l id="s5:l4">maeckt dien gheduerich zonder ent;</l>
        <l id="s5:l5">ghy hebt ghebluscht al ons torment,</l>
        <l id="s5:l6">lof zy u eeuwich tallen stonden,</l>
        <l id="s5:l7">lof dy, als Vader excellent,</l>
        <l id="s5:l8">lof zy dy, altoos niet om gronden,</l>
        <l id="s5:l9">lof wese dy, van allen monden,</l>
        <l id="s5:l10">lof, die ons bystaet minst en meest.</l>
        <l id="s5:l11">Lof Vadere, lof Sone, lof helich Gheest!</l>
      </lg>
    </lg>
  </text>
</song>
