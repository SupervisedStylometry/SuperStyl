<?xml version='1.0' encoding='utf-8' standalone='yes'?>
<song>
  <meta>
    <id>189131</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Babel is nu gevallen</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Een liet wil ick gaen singhen,</l>
        <l id="s1:l2">Dit wel ghedachtich zijt,</l>
        <l id="s1:l3">Dat hier nu alle dinghen,</l>
        <l id="s1:l4">Moet hebben sijnen tijt,</l>
        <l id="s1:l5">Vergaren goet//oock scheyden doet,</l>
        <l id="s1:l6">Al vallet dickwils swaer,</l>
        <l id="s1:l7">Maer God die wil ons bringhen,</l>
        <l id="s1:l8">Weder by een hier naer.</l>
      </lg>
      <lg id="s2" type="stanza">
        <l id="s2:l1">T'scheyden ware meer treurlijck</l>
        <l id="s2:l2">Waer ons niet toegheseyt,</l>
        <l id="s2:l3">By eencomste gheduerlijck</l>
        <l id="s2:l4">Hier na in eeuwicheyt,</l>
        <l id="s2:l5">Daer wy met vreucht//sullen verheucht,</l>
        <l id="s2:l6">Altijts wesen by een,</l>
        <l id="s2:l7">Als dan wert niet ghebuerlijck</l>
        <l id="s2:l8">Dat wy dus sonden scheen.</l>
      </lg>
      <lg id="s3" type="stanza">
        <l id="s3:l1">Nadien wy moeten scheyden,</l>
        <l id="s3:l2">Van een op dit termijn,</l>
        <l id="s3:l3">Gods Gheest wil u gheleyden,</l>
        <l id="s3:l4">End ons vertrooster zijn,</l>
        <l id="s3:l5">Waer dat ghy gaet//wacht u vant quaet,</l>
        <l id="s3:l6">Vreest Gods toornicheyt stranck,</l>
        <l id="s3:l7">Wilt u alsoo bereyden,</l>
        <l id="s3:l8">Want eeuwich is so lanck.</l>
      </lg>
      <lg id="s4" type="stanza">
        <l id="s4:l1">Laet u licht zijn gheresen,</l>
        <l id="s4:l2">Voor elck een openbaer</l>
        <l id="s4:l3">Dat daer door sy ghepresen,</l>
        <l id="s4:l4">Vwen Hemelschen vaer,</l>
        <l id="s4:l5">Hoe wel dat ghy//sult zijn van my,</l>
        <l id="s4:l6">Lichamelijck absent,</l>
        <l id="s4:l7">Sal ick u nochtans wesen,</l>
        <l id="s4:l8">Met mijnen gheest omtrent.</l>
      </lg>
      <lg id="s5" type="stanza">
        <l id="s5:l1">En wilt my niet vergheten,</l>
        <l id="s5:l2">Somtijts te schrijven yet,</l>
        <l id="s5:l3">Waer voor ick mochte weten,</l>
        <l id="s5:l4">Oft u wel gaet oft niet,</l>
        <l id="s5:l5">Doet ghy my dat//ick hoop oock wat,</l>
        <l id="s5:l6">V desghelijcks te doen,</l>
        <l id="s5:l7">Al sijn wy wijt gheseten,</l>
        <l id="s5:l8">Laet liefde niet vercouwen.</l>
      </lg>
      <lg id="s6" type="stanza">
        <l id="s6:l1">Zijt mijns altijt ghedachtich</l>
        <l id="s6:l2">In u ghebedt tot God.</l>
        <l id="s6:l3">Die ons can stercken crachtich,</l>
        <l id="s6:l4">Om doen na sijn ghebodt,</l>
        <l id="s6:l5">Ick wil oock dijn//ghedencken fijn,</l>
        <l id="s6:l6">Want sulcx ons so betaemt,</l>
        <l id="s6:l7">Op dat ons God almachtich</l>
        <l id="s6:l8">Weder brenght versaemt.</l>
      </lg>
      <lg id="s7" type="stanza">
        <l id="s7:l1">God die wil u bewaren,</l>
        <l id="s7:l2">Ick beveel u den Heer,</l>
        <l id="s7:l3">Tot dat wy weer vergaren,</l>
        <l id="s7:l4">Daer gheen scheyden wert meer</l>
        <l id="s7:l5">Adieu tot u, die hier zijn nu,</l>
        <l id="s7:l6">Houdt die mijn vort ghesanck,</l>
        <l id="s7:l7">Als een simpel verclaren,</l>
        <l id="s7:l8">Voor een oorlof in danck.</l>
      </lg>
    </lg>
  </text>
</song>
