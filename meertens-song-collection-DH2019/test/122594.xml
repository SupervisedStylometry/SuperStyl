<?xml version='1.0' encoding='utf-8' standalone='yes'?>
<song>
  <meta>
    <id>122594</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="historielied" translation="historical song">historielied</tag>
    </tags>
    <melody/>
    <categories>
      <category translation="politics and history">politiek en geschiedenis</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Ghy heeren van Bruesele, wy makens u vroet,</l>
        <l id="s1:l2">Dat ghy u harnas ane doet,</l>
        <l id="s1:l3">Ende sprinct uyt uwer muyten:</l>
        <l id="s1:l4">U soudeniers die scijnen verwoet,</l>
        <l id="s1:l5">Doch en willen op ons niet ruyten.</l>
      </lg>
      <lg id="s2" type="stanza">
        <l id="s2:l1">Den scamelen dorplieden ghy verbiet</l>
        <l id="s2:l2">Dat sy ons tetene brengen iet,</l>
        <l id="s2:l3">Al willen wy wel betalen.</l>
        <l id="s2:l4">Ghy scijnt ons vrient, ghy en sijghes niet;</l>
        <l id="s2:l5">Wy sullent noch self comen halen.</l>
      </lg>
      <lg id="s3" type="stanza">
        <l id="s3:l1">Die van Antwerpen laghen ooc strange</l>
        <l id="s3:l2">Int wiel, op dwater, herde lange.</l>
        <l id="s3:l3">Die Mechelers en mochtender niet comen;</l>
        <l id="s3:l4">Maer sint dat wy ons bargien hadden</l>
        <l id="s3:l5">En hebben wy niemant vernomen.</l>
      </lg>
      <lg id="s4" type="stanza">
        <l id="s4:l1">Wy trocken eens met snicken uyt.</l>
        <l id="s4:l2">Opt water hoorden wy groot gheluyt</l>
        <l id="s4:l3">Van Gielis Sanders knechten:</l>
        <l id="s4:l4">‘Her, hoeresoons! ghy Mechelers ruyt!</l>
        <l id="s4:l5">Wy willen teghen u vechten.’</l>
      </lg>
      <lg id="s5" type="stanza">
        <l id="s5:l1">Willeken Backhijs dat vernam;</l>
        <l id="s5:l2">Peeter de vorster die sprac gram:</l>
        <l id="s5:l3">‘Set ons aen dlant gheringhe!</l>
        <l id="s5:l4">God weet, wy en sullen geen hoerensoens sijn!</l>
        <l id="s5:l5">En laetter geen verdinghen!’</l>
      </lg>
      <lg id="s6" type="stanza">
        <l id="s6:l1">Wy sloeghen de riemen in den plasch;</l>
        <l id="s6:l2">Wy royden aen, wy waren ras;</l>
        <l id="s6:l3">Te lande wy gheraecten.</l>
        <l id="s6:l4">Doe dit dander ghewaerscout was</l>
        <l id="s6:l5">Thuyswart sy haer maecten.</l>
      </lg>
      <lg id="s7" type="stanza">
        <l id="s7:l1">Wy en hadden ooc geenen vaer;</l>
        <l id="s7:l2">Wy terden op ende liepen naer.</l>
        <l id="s7:l3">‘Slaet doot’ waest dat wy riepen.</l>
        <l id="s7:l4">Dander scoten ute haer pansers daer,</l>
        <l id="s7:l5">So datse te seerder liepen.</l>
      </lg>
      <lg id="s8" type="stanza">
        <l id="s8:l1">Pansers, boghen, groot ende smal,</l>
        <l id="s8:l2">Twas ons gherief: wy nament al,</l>
        <l id="s8:l3">Ende droeghent in die scepen.</l>
        <l id="s8:l4">Doen wy te Mechelen binnen quamen al,</l>
        <l id="s8:l5">Gheraet wat wy begrepen!</l>
      </lg>
      <lg id="s9" type="stanza">
        <l id="s9:l1">Wy cochten laken, bey mans ende vrou;</l>
        <l id="s9:l2">Elc dede een tabbart maken blau;</l>
        <l id="s9:l3">Grau waren haer pallueren;</l>
        <l id="s9:l4">Blijfter by stont op de mau:</l>
        <l id="s9:l5">God laetser in verdueren!</l>
      </lg>
      <lg id="s10" type="stanza">
        <l id="s10:l1">Tgheviel op Sente Berbelen dach,</l>
        <l id="s10:l2">Dat onse reyse te Ruysbroec lach:</l>
        <l id="s10:l3">Daer mocht men wonder merken.</l>
        <l id="s10:l4">De Bruesellers men vlieden zach;</l>
        <l id="s10:l5">Sy liepen op der kerken.</l>
      </lg>
      <lg id="s11" type="stanza">
        <l id="s11:l1">Daer was te male een groot gheloop;</l>
        <l id="s11:l2">Daer viel er velen over hoop.</l>
        <l id="s11:l3">Eer sy daer binnen conden,</l>
        <l id="s11:l4">Sy hadden de pijken in haren cop,</l>
        <l id="s11:l5">Vele doode, ende vele ghewonden.</l>
      </lg>
      <lg id="s12" type="stanza">
        <l id="s12:l1">Daer was te male een groot ghecry.</l>
        <l id="s12:l2">Buyten riepen sy: ‘Blijfter by!</l>
        <l id="s12:l3">Laetse hier inne verbroeyen.</l>
        <l id="s12:l4">Ghy Bruselers, ghy soudeniers, fy!</l>
        <l id="s12:l5">Hoe es u nu te moeye?’</l>
      </lg>
      <lg id="s13" type="stanza">
        <l id="s13:l1">Doe liep die Mechelaer ende ron</l>
        <l id="s13:l2">Tot dat men eerlanc den kerchof won.</l>
        <l id="s13:l3">Sy riepen luyde, al sonder merren:</l>
        <l id="s13:l4">‘Her, vier! her, stroy!</l>
        <l id="s13:l5">Dat bolwerc willen wi berren!’</l>
      </lg>
      <lg id="s14" type="stanza">
        <l id="s14:l1">Men luydde storm met haesten groot.</l>
        <l id="s14:l2">Sy lieten weten haren noot;</l>
        <l id="s14:l3">Ontset dat sy begeeren;</l>
        <l id="s14:l4">Maer dbolwerc was terstont al vier,</l>
        <l id="s14:l5">Sy en costens niet gheweren.</l>
      </lg>
      <lg id="s15" type="stanza">
        <l id="s15:l1">De dach verginc, de nacht quam aen,</l>
        <l id="s15:l2">Wy moesten tstormen laten staen;</l>
        <l id="s15:l3">Die scutters achterhielden:</l>
        <l id="s15:l4">Het was op davontuere ghedaen</l>
        <l id="s15:l5">Oft sy noch scermutsen wilden.</l>
      </lg>
      <lg id="s16" type="stanza">
        <l id="s16:l1">Neensy niet; sy waren vro</l>
        <l id="s16:l2">Ende blijde dat hen verginc alsoo;</l>
        <l id="s16:l3">De nacht hiel hen haer leven;</l>
        <l id="s16:l4">Want hadde de dach iet langher gheduert</l>
        <l id="s16:l5">Sy waren daer alle bleven.</l>
      </lg>
      <lg id="s17" type="stanza">
        <l id="s17:l1">In beyder sijden bleefer doot,</l>
        <l id="s17:l2">(Godt help den sielen uter noot!)</l>
        <l id="s17:l3">Voert sieken ende ghewonden.</l>
        <l id="s17:l4">Die voor trecht ghestorven sijn bloot</l>
        <l id="s17:l5">Die worden salich vonden!</l>
      </lg>
    </lg>
  </text>
</song>
