<?xml version='1.0' encoding='utf-8' standalone='yes'?>
<song>
  <meta>
    <id>16808</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic errem haesken int wilde wout,</l>
        <l id="s1:l2">ic worder ghejaecht en voort gestout;</l>
        <l id="s1:l3">van allen lieden</l>
        <l id="s1:l4">so moet ic vlieden:</l>
        <l id="s1:l5">ben ic niet een erm onnoozel dier?</l>
        <l id="s1:l6">ter werelt en hebbic gheen quartier.</l>
      </lg>
      <lg id="s2" type="stanza">
        <l id="s2:l1">Ic en ete niet als gras en groen,</l>
        <l id="s2:l2">hoe can ic minder schade doen?</l>
        <l id="s2:l3">Met groten bladen</l>
        <l id="s2:l4">ic mi verzade;</l>
        <l id="s2:l5">dan drinc ic eens tot mijn playsier</l>
        <l id="s2:l6">schoon water uyt eener clare rivier.</l>
      </lg>
      <lg id="s3" type="stanza">
        <l id="s3:l1">De dichte haghen in het wilt,</l>
        <l id="s3:l2">die sijn mijn toevlucht en mijn schilt,</l>
        <l id="s3:l3">daer ic met luste</l>
        <l id="s3:l4">neme mijn ruste,</l>
        <l id="s3:l5">en maecke mijn beddeken aldaer</l>
        <l id="s3:l6">onder den blouwen hemel claer.</l>
      </lg>
      <lg id="s4" type="stanza">
        <l id="s4:l1">Als den jagher ten velde spoedt,</l>
        <l id="s4:l2">dan slaet hi acht op mynen moet;</l>
        <l id="s4:l3">dan lopen die bracken</l>
        <l id="s4:l4">door berken en tacken.</l>
        <l id="s4:l5">Want de honden sijn te ergh;</l>
        <l id="s4:l6">si vinden mi lanx dal en bergh.</l>
      </lg>
      <lg id="s5" type="stanza">
        <l id="s5:l1">Als ic oploop den berg seer fel,</l>
        <l id="s5:l2">dan ben ic den honden al te snel;</l>
        <l id="s5:l3">maer in het dalen</l>
        <l id="s5:l4">si mi achterhalen,</l>
        <l id="s5:l5">en vanghen mi met louter ghewelt:</l>
        <l id="s5:l6">ic ligghe haest door hen neer ghevelt.</l>
      </lg>
      <lg id="s6" type="stanza">
        <l id="s6:l1">Si rucken, si plucken mi also seer,</l>
        <l id="s6:l2">si schenden, si breecken mijn ledekens teer,</l>
        <l id="s6:l3">si grommen, si morren,</l>
        <l id="s6:l4">si crabben, si cnorren,</l>
        <l id="s6:l5">si sijn seer erg ende verwoet;</l>
        <l id="s6:l6">si dorsten nae mijn onnoosel bloet.</l>
      </lg>
      <lg id="s7" type="stanza">
        <l id="s7:l1">Den schut-wint die bewaret mi,</l>
        <l id="s7:l2">tot dat den jagher comt daer bi,</l>
        <l id="s7:l3">die metter spoet,</l>
        <l id="s7:l4">seer cloec van moet,</l>
        <l id="s7:l5">mi hangt met minen grauwen roc</l>
        <l id="s7:l6">lustich omhoogh aen sinen stoc.</l>
      </lg>
      <lg id="s8" type="stanza">
        <l id="s8:l1">Den jagher alsdan staende voet</l>
        <l id="s8:l2">met groot gheluyt mine uytvaert doet.</l>
        <l id="s8:l3">Tot mynen ghedincken</l>
        <l id="s8:l4">sijn trompe moet clincken</l>
        <l id="s8:l5">de honden over my, groot ende cleyn</l>
        <l id="s8:l6">lustelic singhen int gemeyn.</l>
      </lg>
      <lg id="s9" type="stanza">
        <l id="s9:l1">Ware ic maer met den jagher vri!</l>
        <l id="s9:l2">maer, helaes, neen! dit jammert mi,</l>
        <l id="s9:l3">vossen en wolven</l>
        <l id="s9:l4">lopen ende scholven;</l>
        <l id="s9:l5">si loeren op mijn gewey' altijd</l>
        <l id="s9:l6">so dat ik nergens ben bevrijd.</l>
      </lg>
      <lg id="s10" type="stanza">
        <l id="s10:l1">Al sijn mijn oorkens lanc en smal,</l>
        <l id="s10:l2">ic raecke event wel in de val;</l>
        <l id="s10:l3">met haer pratijcken</l>
        <l id="s10:l4">si mi uytstrycken;</l>
        <l id="s10:l5">si sijn daerop snoot ende valsch,</l>
        <l id="s10:l6">so late ic onnooselic mijnen hals.</l>
      </lg>
      <lg id="s11" type="stanza">
        <l id="s11:l1">De valcke snel als enen schicht,</l>
        <l id="s11:l2">den havic met sijn scherp ghesicht,</l>
        <l id="s11:l3">so ic ghaen vlieden,</l>
        <l id="s11:l4">mi haest verspieden,</l>
        <l id="s11:l5">en vallen van boven met groot gedrijf</l>
        <l id="s11:l6">met bec en klouwen op mijn lijf.</l>
      </lg>
      <lg id="s12" type="stanza">
        <l id="s12:l1">Ic ben een dierken dat seer wel smaect,</l>
        <l id="s12:l2">tot menschen behoef van Godt ghemaect,</l>
        <l id="s12:l3">daerom met reden</l>
        <l id="s12:l4">stel ic mi te vreden;</l>
        <l id="s12:l5">ic ben er van Godt tot menschen spijs</l>
        <l id="s12:l6">gheschapen int aerdsche paradijs.</l>
      </lg>
      <lg id="s13" type="stanza">
        <l id="s13:l1">Als ic ontleet ben, bloot en naect,</l>
        <l id="s13:l2">wert menigh gherecht van mi ghemaect:</l>
        <l id="s13:l3">so m' in pasteyen</l>
        <l id="s13:l4">mi doet bereyen,</l>
        <l id="s13:l5">met goede sauskens menigherley</l>
        <l id="s13:l6">van suiker en andere specery.</l>
      </lg>
      <lg id="s14" type="stanza">
        <l id="s14:l1">Dan blaest men ooc, na douder steê,</l>
        <l id="s14:l2">die tromp tonteyne op myn santé;</l>
        <l id="s14:l3">die hondekens fiere</l>
        <l id="s14:l4">lustigh playsieren;</l>
        <l id="s14:l5">dus menighen vorst en menighen baes</l>
        <l id="s14:l6">die verteirt sijn gheldeken bi den haes.</l>
      </lg>
      <lg id="s15" type="stanza">
        <l id="s15:l1">Princelicken jaghere stout,</l>
        <l id="s15:l2">wanneer ghi eet van mijnen bout,</l>
        <l id="s15:l3">tot mynen ghedincken</l>
        <l id="s15:l4">wilt eens uutdrincken</l>
        <l id="s15:l5">ter eeren van het haesken jent;</l>
        <l id="s15:l6">dat begheer ic voor een testament.</l>
      </lg>
    </lg>
  </text>
</song>
