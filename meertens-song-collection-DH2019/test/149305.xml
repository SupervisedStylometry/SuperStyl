<?xml version='1.0' encoding='utf-8' standalone='yes'?>
<song>
  <meta>
    <id>149305</id>
    <date>
      <year-start>1806</year-start>
      <year-end>1806</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags>
      <tag standard-name="bespiegelend lied" translation="reflective song">bespiegelend lied</tag>
      <tag standard-name="gebedslied" translation="prayer">gebedslied</tag>
    </tags>
    <melody>Wer nur den lieben Gott lässt walten</melody>
    <categories>
      <category translation="religion">godsdienst</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Na eene proef van weinig dagen</l>
        <l id="s1:l2">Is ons een eeuwig heil bereid;</l>
        <l id="s1:l3">Daar, daar verandert al ons klagen</l>
        <l id="s1:l4">Voor eeuwig in tevredenheid:</l>
        <l id="s1:l5">Hier oefent zich der vromen deugd,</l>
        <l id="s1:l6">Die d'eeuwigheid bekroont met vreugd.</l>
      </lg>
      <lg id="s2" type="stanza">
        <l id="s2:l1">'t Is waar, de vrome smaakt op aarde</l>
        <l id="s2:l2">Reeds menig blij, ja zalig uur;</l>
        <l id="s2:l3">Maar al die blijdschap, van wat waarde,</l>
        <l id="s2:l4">Is onvolmaakt en kort van duur:</l>
        <l id="s2:l5">Hij blijft een mensch, 't bedaardst gemoed</l>
        <l id="s2:l6">Is wisselbaar als eb en vloed.</l>
      </lg>
      <lg id="s3" type="stanza">
        <l id="s3:l1">Nu plaagt hem veege ligchaamssmarte;</l>
        <l id="s3:l2">Dan kwelt hem 's werelds woest gerucht;</l>
        <l id="s3:l3">Nu kampt eens binnen in zijn harte</l>
        <l id="s3:l4">Een vijand, die meer wint, dan vlugt;</l>
        <l id="s3:l5">Dan zinkt hij weêr, door 's naasten schuld,</l>
        <l id="s3:l6">In kommer en in ongeduld.</l>
      </lg>
      <lg id="s4" type="stanza">
        <l id="s4:l1">Hier, waar de godsvrucht vaak moet lijden,</l>
        <l id="s4:l2">Waar d'ondeugd vaak op rozen treedt,</l>
        <l id="s4:l3">Waar zich de welvaart ziet benijden,</l>
        <l id="s4:l4">Waar 't hart bedrukten ligt vergeet;</l>
        <l id="s4:l5">Hoe kan een mensch hier vrij van pijn,</l>
        <l id="s4:l6">Hoe vrij van eigen zwakheid zijn?</l>
      </lg>
      <lg id="s5" type="stanza">
        <l id="s5:l1">Hier zoeken wij, 't wordt ginds gevonden,</l>
        <l id="s5:l2">Daar zullen wij, in 't heiligst licht,</l>
        <l id="s5:l3">Al 't godlijk schoon der deugd doorgronden,</l>
        <l id="s5:l4">Waar voor al andre schoonheid zwicht,</l>
        <l id="s5:l5">Als wij den God der liefde zien,</l>
        <l id="s5:l6">En eeuwig, eeuwig hulde biên.</l>
      </lg>
      <lg id="s6" type="stanza">
        <l id="s6:l1">Daar zal Gods heilige beschikking</l>
        <l id="s6:l2">Mijn wil zijn, en mijn zaligheid;</l>
        <l id="s6:l3">Daar vind ik eeuwige verkwikking,</l>
        <l id="s6:l4">In al wat mij omringt, verspreid;</l>
        <l id="s6:l5">Daar doet steeds nieuwe heilwinst mij</l>
        <l id="s6:l6">Gevoelen, dat ik eeuwig zij.</l>
      </lg>
      <lg id="s7" type="stanza">
        <l id="s7:l1">Daar zal 'k in helder licht betrachten,</l>
        <l id="s7:l2">Wat hier op aarde donker scheen;</l>
        <l id="s7:l3">Daar wonderbaar en heilig achten,</l>
        <l id="s7:l4">Wat niemand doorzag hier beneên;</l>
        <l id="s7:l5">Daar eert mijn ziel, met lofgezang,</l>
        <l id="s7:l6">Gods schikking in haar' zamenhang.</l>
      </lg>
      <lg id="s8" type="stanza">
        <l id="s8:l1">Daar zullen wij den troon omringen,</l>
        <l id="s8:l2">Waar God zich heerlijk openbaart,</l>
        <l id="s8:l3">Het heilig, heilig, heilig zingen</l>
        <l id="s8:l4">Hem, die voor ons eens stierf op aard;</l>
        <l id="s8:l5">En heel der Englen zalig koor</l>
        <l id="s8:l6">Juicht, prijst Hem al de heemlen door.</l>
      </lg>
      <lg id="s9" type="stanza">
        <l id="s9:l1">Daar zal ik met de blijde scharen,</l>
        <l id="s9:l2">Gelijk in licht en reinheid, staan,</l>
        <l id="s9:l3">En 't nooit gestoord geluk ervaren</l>
        <l id="s9:l4">Met heilgen heilig omtegaan;</l>
        <l id="s9:l5">Daar wordt, tot eeuwige geneugt,</l>
        <l id="s9:l6">Hun heil mijn heil, mijn vreugd hun vreugd.</l>
      </lg>
      <lg id="s10" type="stanza">
        <l id="s10:l1">'k Zal daar den vriend mijn' dank betalen,</l>
        <l id="s10:l2">Die mij den heilweg wijzen wou,</l>
        <l id="s10:l3">En hem, zelfs millioenen malen,</l>
        <l id="s10:l4">Nog zeegnen voor zijn liefd' en trouw;</l>
        <l id="s10:l5">Daar vind ik bij mijn' God en Heer,</l>
        <l id="s10:l6">Dien trouwsten vriend op aarde, weêr.</l>
      </lg>
      <lg id="s11" type="stanza">
        <l id="s11:l1">Daar roept, o mogt mij God dit geven!</l>
        <l id="s11:l2">Veelligt een zalig' ook tot mij,</l>
        <l id="s11:l3">'Wees welkom, gij hebt mij het leven,</l>
        <l id="s11:l4">De ziele mij behouden, gij!'</l>
        <l id="s11:l5">O God! wat zaligheid, hoe groot!</l>
        <l id="s11:l6">Een ziel te redden van den dood.</l>
      </lg>
      <lg id="s12" type="stanza">
        <l id="s12:l1">Wat zijt gij, ondermaansche kwalen,</l>
        <l id="s12:l2">Bij al den glans der majesteit,</l>
        <l id="s12:l3">Die ons daarboven zal omstralen,</l>
        <l id="s12:l4">Door aller eeuwen eeuwigheid?</l>
        <l id="s12:l5">Wat is een oogenblik van druk,</l>
        <l id="s12:l6">Bij zulk een eindeloos geluk?</l>
      </lg>
    </lg>
  </text>
</song>
