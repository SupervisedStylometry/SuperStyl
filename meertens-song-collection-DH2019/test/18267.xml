<?xml version='1.0' encoding='utf-8' standalone='yes'?>
<song>
  <meta>
    <id>18267</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Rijs uit de slaap die zijt bezwaard</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Rijst wt den slape, die sijt beswaert,</l>
        <l id="s1:l2">verblijt u in desen gulden tijt.</l>
        <l id="s1:l3">Mars is verjaegt met sine standaert,</l>
        <l id="s1:l4">verstroyt u nu strijt, twist, haet en nijt.</l>
        <l id="s1:l5">Lof God, int hoochste ghebenedijt,</l>
        <l id="s1:l6">tot elken keere;</l>
        <l id="s1:l7">den peys playsant is nu int lant,</l>
        <l id="s1:l8">loeft God den Heere.</l>
      </lg>
      <lg id="s2" type="stanza">
        <l id="s2:l1">Ghy Heeren en Wet der Stadt eerbaer,</l>
        <l id="s2:l2">alle cooplieden en schutters me,</l>
        <l id="s2:l3">wilt triumpheren en vieren claer,</l>
        <l id="s2:l4">voor twist ist nu al peys en vre;</l>
        <l id="s2:l5">wilt locht op springhen en rueren u le,</l>
        <l id="s2:l6">gheeft God de eere;</l>
        <l id="s2:l7">den peys playsant is nu int lant,</l>
        <l id="s2:l8">loeft God den Heere.</l>
      </lg>
      <lg id="s3" type="stanza">
        <l id="s3:l1">Alle ambachten en consten jent</l>
        <l id="s3:l2">en die met sorghen sijt bevaen,</l>
        <l id="s3:l3">al heeft ons benauden tijt gheschent,</l>
        <l id="s3:l4">ick hope het wordt seer haest ghedaen;</l>
        <l id="s3:l5">wilt vroolyck sijn en druck afstaen,</l>
        <l id="s3:l6">alsoo ick leere;</l>
        <l id="s3:l7">den peys playsant is nu int lant,</l>
        <l id="s3:l8">loeft God den Heere.</l>
      </lg>
      <lg id="s4" type="stanza">
        <l id="s4:l1">Ghy gulden der rhetorijcken soet,</l>
        <l id="s4:l2">met blyden schijn wilt vrolijck sijn,</l>
        <l id="s4:l3">druck van u doet, maect eenen moet,</l>
        <l id="s4:l4">doer Gods ghenade twordt noch al sijn;</l>
        <l id="s4:l5">wilt fray hoveren en drincken den wijn,</l>
        <l id="s4:l6">vrij van verseere;</l>
        <l id="s4:l7">den peys playsant is nu int lant,</l>
        <l id="s4:l8">loeft God den Heere.</l>
      </lg>
      <lg id="s5" type="stanza">
        <l id="s5:l1">Wilt danckelijk nemen alsoot betaemt,</l>
        <l id="s5:l2">ghy Edel Heeren, ons slecht voorstel</l>
        <l id="s5:l3">van Tviolierken wt jonsten versaemt,</l>
        <l id="s5:l4">die tuwen dienst niet en syn rebel;</l>
        <l id="s5:l5">verjaecht is nu snel doorloghe fel,</l>
        <l id="s5:l6">dies vruecht vermeere;</l>
        <l id="s5:l7">den peys playsant is nu int lant,</l>
        <l id="s5:l8">loeft God den Heere.</l>
      </lg>
    </lg>
  </text>
</song>
