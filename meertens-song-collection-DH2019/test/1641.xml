<?xml version='1.0' encoding='utf-8' standalone='yes'?>
<song>
  <meta>
    <id>1641</id>
    <date>
      <year-start>1544</year-start>
      <year-end>1544</year-end>
    </date>
    <location>
      <orginal-name>antwerpen</orginal-name>
      <standard-name>Antwerp, Belgium</standard-name>
      <coordinates>
        <lon>51.2211097</lon>
        <lat>4.3997081</lat>
      </coordinates>
    </location>
    <tags>
      <tag standard-name="ballade" translation="ballad">ballade</tag>
      <tag standard-name="ruiterlied" translation="horseman's song">ruiterlied</tag>
      <tag standard-name="verhalend lied" translation="narrative song">verhalend lied</tag>
    </tags>
    <melody>Een ridder en een meisje jong</melody>
    <categories>
      <category translation="love and sex">liefde en seks</category>
      <category translation="narratives">verhalen</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">EEn ridder ende een meysken <rhyme label="a" type="m">ionck</rhyme></l>
        <l id="s1:l2" met="3" type="-+">Op een riuierken dat si <rhyme label="b" type="f">satten</rhyme></l>
        <l id="s1:l3" met="4" type="-+">Hoe stille dat dat water <rhyme label="c" type="m">stont</rhyme></l>
        <l id="s1:l4" met="3" type="-+">Als si van goeder minnen <rhyme label="d" type="f">spraken</rhyme></l>
      </lg>
      <lg id="s2" type="stanza">
        <l id="s2:l1" met="4" type="-+">Och segt mi stout ridder <rhyme label="a" type="m">goet</rhyme></l>
        <l id="s2:l2" met="3" type="-+">Ick soude gaerne <rhyme label="b" type="f">weten</rhyme></l>
        <l id="s2:l3" met="4" type="-+">Waer om dat dat water stille <rhyme label="c" type="m">stoet</rhyme></l>
        <l id="s2:l4" met="3" type="-+">Als wi van goeder minnen <rhyme label="d" type="f">spreken</rhyme></l>
      </lg>
      <lg id="s3" type="stanza">
        <l id="s3:l1" met="4" type="-+">Dat dat water stille <rhyme label="a" type="m">staet</rhyme>.</l>
        <l id="s3:l2" met="3" type="-+">dat en gheeft mi gheen <rhyme label="b" type="f">vreemde</rhyme></l>
        <l id="s3:l3" met="4" type="-+">Ick hebbe so menighe ionghe <rhyme label="c" type="m">maecht</rhyme></l>
        <l id="s3:l4" met="3" type="-+">Ghebrocht in groot <rhyme label="d" type="f">allende</rhyme></l>
      </lg>
      <lg id="s4" type="stanza">
        <l id="s4:l1" met="4" type="-+">Hebdy so menighe <rhyme label="a" type="m">maecht</rhyme></l>
        <l id="s4:l2" met="3" type="-+">Ghebrocht in swaer <rhyme label="b" type="f">allende</rhyme></l>
        <l id="s4:l3" met="4" type="-+">Wacht v stout ruyter <rhyme label="c" type="m">goet</rhyme></l>
        <l id="s4:l4" met="3" type="-+">dat v God niet en <rhyme label="d" type="f">scheynde</rhyme>.</l>
      </lg>
      <lg id="s5" type="stanza">
        <l id="s5:l1" met="4" type="-+">Ick weet noch een so hooghen <rhyme label="a" type="m">berch</rhyme></l>
        <l id="s5:l2" met="3" type="-+">Boouen alle berghen is hi <rhyme label="b" type="f">hooghe</rhyme></l>
        <l id="s5:l3" met="4" type="-+">die sal ick noch in dale <rhyme label="c" type="m">brenghen</rhyme></l>
        <l id="s5:l4" met="3" type="-+">daer om ist dat ick <rhyme label="d" type="f">pooghe</rhyme></l>
      </lg>
      <lg id="s6" type="stanza">
        <l id="s6:l1" met="4" type="-+">Suldy mijns vaders hooghen <rhyme label="a" type="m">berch</rhyme></l>
        <l id="s6:l2" met="3" type="-+">Tot eenen dale <rhyme label="b" type="f">brenghen</rhyme> |</l>
        <l id="s6:l3" met="4" type="-+">Ick sage v lieuer stout ridder <rhyme label="c" type="m">goet</rhyme></l>
        <l id="s6:l4" met="3" type="-+">Bi uwer keelen <rhyme label="d" type="f">hanghen</rhyme></l>
      </lg>
      <lg id="s7" type="stanza">
        <l id="s7:l1" met="4" type="-+">Ick hadde noch veel <rhyme label="a" type="m">lieuer</rhyme></l>
        <l id="s7:l2" met="3" type="-+">dat v die sonne <rhyme label="b" type="f">bescheene</rhyme></l>
        <l id="s7:l3" met="4" type="-+">Al onder thol van uwen <rhyme label="c" type="m">voeten</rhyme></l>
        <l id="s7:l4" met="3" type="-+">den bast al om v <rhyme label="d" type="f">kele</rhyme></l>
      </lg>
      <lg id="s8" type="stanza">
        <l id="s8:l1" met="4" type="-+">Dat meysken was ionc ende daer toe <rhyme label="a" type="m">dom</rhyme></l>
        <l id="s8:l2" met="3" type="-+">Si en wist niet wat si <rhyme label="b" type="f">seyde</rhyme></l>
        <l id="s8:l3" met="4" type="-+">doen si in haers liefs armen <rhyme label="c" type="m">lach</rhyme></l>
        <l id="s8:l4" met="3" type="-+">doen was den berch ter <rhyme label="d" type="f">neder</rhyme>.</l>
      </lg>
      <lg id="s9" type="stanza">
        <l id="s9:l1" met="4" type="-+">Och segt mi meysken <rhyme label="a" type="m">ionck</rhyme>.</l>
        <l id="s9:l2" met="3" type="-+">Is nv mijn kele <rhyme label="b" type="f">gehanghen</rhyme></l>
        <l id="s9:l3" met="4" type="-+">Nv is dijns vaders hooghen <rhyme label="c" type="m">berch</rhyme>.</l>
        <l id="s9:l4" met="3" type="-+">In eenen dale <rhyme label="d" type="f">gheuallen</rhyme></l>
      </lg>
      <lg id="s10" type="stanza">
        <l id="s10:l1" met="4" type="-+">Och doen dat meysken ghewaer <rhyme label="a" type="m">wert</rhyme></l>
        <l id="s10:l2" met="3" type="-+">dat si een kindeken bleef <rhyme label="b" type="f">draghen</rhyme></l>
        <l id="s10:l3" met="4" type="-+">Si ghinck al voor den ridder <rhyme label="c" type="m">staen</rhyme></l>
        <l id="s10:l4" met="3" type="-+">Si badt hem om <rhyme label="d" type="f">ghenade</rhyme></l>
      </lg>
      <lg id="s11" type="stanza">
        <l id="s11:l1" met="4" type="-+">Ghenade stout ridder <rhyme label="a" type="m">fijn</rhyme></l>
        <l id="s11:l2" met="3" type="-+">Ghenade van mijnen <rhyme label="b" type="f">lijue</rhyme></l>
        <l id="s11:l3" met="4" type="-+">Ic was een goet <rhyme label="c" type="m">maechdekijn</rhyme></l>
        <l id="s11:l4" met="3" type="-+">Nv moet ic met uwen kinde <rhyme label="d" type="f">blijuen</rhyme></l>
      </lg>
      <lg id="s12" type="stanza">
        <l id="s12:l1" met="4" type="-+">Wat ghenade soude ic v <rhyme label="a" type="m">doen</rhyme></l>
        <l id="s12:l2" met="3" type="-+">Ghi en zijt gheen <rhyme label="b" type="f">keyserinne</rhyme></l>
        <l id="s12:l3" met="4" type="-+">Ick mocht v mijnen schiltknecht <rhyme label="c" type="m">gheuen</rhyme></l>
        <l id="s12:l4" met="3" type="-+">Cost ic hem daer toe <rhyme label="d" type="f">ghebringhen</rhyme></l>
      </lg>
      <lg id="s13" type="stanza">
        <l id="s13:l1" met="4" type="-+">Vwen schiltknecht en wil ic <rhyme label="a" type="m">niet</rhyme></l>
        <l id="s13:l2" met="3" type="-+">Hi is mi veel te <rhyme label="b" type="f">snode</rhyme></l>
        <l id="s13:l3" met="4" type="-+">Al is mijnen hooghen berch ter <rhyme label="c" type="m">neder</rhyme></l>
        <l id="s13:l4" met="3" type="-+">Ic hope ghi sult hem noch wel <rhyme label="d" type="f">hoghen</rhyme></l>
      </lg>
      <lg id="s14" type="stanza">
        <l id="s14:l1" met="4" type="-+">Dat meysken hadde eenen broeder <rhyme label="a" type="m">stout</rhyme></l>
        <l id="s14:l2" met="3" type="-+">Hi was haer goet ende <rhyme label="b" type="f">ghetrouwe</rhyme></l>
        <l id="s14:l3" met="4" type="-+">Als hi haer dede wel int <rhyme label="c" type="m">aenschijn</rhyme></l>
        <l id="s14:l4" met="3" type="-+">Hi beweest haer al metter <rhyme label="d" type="f">trouwen</rhyme></l>
      </lg>
      <lg id="s15" type="stanza">
        <l id="s15:l1" met="4" type="-+">Och doen die broeder gheware <rhyme label="a" type="m">wert</rhyme></l>
        <l id="s15:l2" met="3" type="-+">Dat si een kindeken bleef <rhyme label="b" type="f">draghen</rhyme></l>
        <l id="s15:l3" met="4" type="-+">Hi ghinc al voor den ridder <rhyme label="c" type="m">staen</rhyme>.</l>
        <l id="s15:l4" met="3" type="-+">Hi badt hem mede te <rhyme label="d" type="f">graue</rhyme></l>
      </lg>
      <lg id="s16" type="stanza">
        <l id="s16:l1" met="4" type="-+">God groet v seyt hi stout ridder <rhyme label="a" type="m">vrij</rhyme>.</l>
        <l id="s16:l2" met="3" type="-+">Stout ridder vrij van <rhyme label="b" type="f">waerden</rhyme> |</l>
        <l id="s16:l3" met="4" type="-+">Och die met uwen kinde was <rhyme label="c" type="m">beuaen</rhyme></l>
        <l id="s16:l4" met="3" type="-+">Die leyt hier doot opter <rhyme label="d" type="f">aerden</rhyme></l>
      </lg>
      <lg id="s17" type="stanza">
        <l id="s17:l1" met="4" type="-+">Och is si doot dat schoone <rhyme label="a" type="m">wijf</rhyme></l>
        <l id="s17:l2" met="3" type="-+">Die ouerschoone die ick <rhyme label="b" type="f">beminne</rhyme></l>
        <l id="s17:l3" met="4" type="-+">So en sal ic nv noch <rhyme label="c" type="m">nemmermeer</rhyme></l>
        <l id="s17:l4" met="3" type="-+">Mijn grauwe ros <rhyme label="d" type="f">berijden</rhyme></l>
      </lg>
      <lg id="s18" type="stanza">
        <l id="s18:l1" met="4" type="-+">Haelt mijn spere ende ooc mijn <rhyme label="a" type="m">schilde</rhyme></l>
        <l id="s18:l2" met="3" type="-+">Mijn swaert al aen mijn <rhyme label="b" type="f">side</rhyme></l>
        <l id="s18:l3" met="4" type="-+">Ic wil gaen rijden seluer <rhyme label="c" type="m">daer</rhyme></l>
        <l id="s18:l4" met="3" type="-+">Men vint der valscher boden so <rhyme label="d" type="f">vele</rhyme></l>
      </lg>
      <lg id="s19" type="stanza">
        <l id="s19:l1" met="4" type="-+">Och doen hi op der heyden <rhyme label="a" type="m">quam</rhyme></l>
        <l id="s19:l2" met="3" type="-+">Hi hoorde die clocken <rhyme label="b" type="f">clincken</rhyme>.</l>
        <l id="s19:l3" met="4" type="-+">Hi hoorde wel aen der clocken <rhyme label="c" type="m">clanck</rhyme></l>
        <l id="s19:l4" met="3" type="-+">Dat si inder aerden moeste <rhyme label="d" type="f">sincken</rhyme></l>
      </lg>
      <lg id="s20" type="stanza">
        <l id="s20:l1" met="4" type="-+">Hi nam sinen bruynen <rhyme label="a" type="m">schilt</rhyme></l>
        <l id="s20:l2" met="3" type="-+">Hi worp hem op der <rhyme label="b" type="f">aerden</rhyme></l>
        <l id="s20:l3" met="4" type="-+">Ligget daer ligget daer goet bruyne <rhyme label="c" type="m">schilt</rhyme></l>
        <l id="s20:l4" met="3" type="-+">Van mi en suldi niet ghedragen <rhyme label="d" type="f">werden</rhyme></l>
      </lg>
      <lg id="s21" type="stanza">
        <l id="s21:l1" met="4" type="-+">Heft op uwen bruynen <rhyme label="a" type="m">schilt</rhyme></l>
        <l id="s21:l2" met="3" type="-+">Hanghet hem onder v <rhyme label="b" type="f">side</rhyme></l>
        <l id="s21:l3" met="4" type="-+">Al waer v vader ende moeder <rhyme label="c" type="m">doot</rhyme></l>
        <l id="s21:l4" met="3" type="-+">Den rouwe moet ghi <rhyme label="d" type="f">lijden</rhyme></l>
      </lg>
      <lg id="s22" type="stanza">
        <l id="s22:l1" met="4" type="-+">Al waer mijn vader ende moeder <rhyme label="a" type="m">doot</rhyme></l>
        <l id="s22:l2" met="3" type="-+">Ende mijn broeders alle <rhyme label="b" type="f">vijue</rhyme></l>
        <l id="s22:l3" met="4" type="-+">So en waer den rouwe niet also <rhyme label="c" type="m">groot</rhyme></l>
        <l id="s22:l4" met="3" type="-+">Als hi is van desen schoonen <rhyme label="d" type="f">wijue</rhyme></l>
      </lg>
      <lg id="s23" type="stanza">
        <l id="s23:l1" met="4" type="-+">Doen hi op dat kerchof <rhyme label="a" type="m">quam</rhyme></l>
        <l id="s23:l2" met="3" type="-+">Hi hoorde die papen <rhyme label="b" type="f">singhen</rhyme></l>
        <l id="s23:l3" met="4" type="-+">Hi hoorde wel aen der papen <rhyme label="c" type="m">sanck</rhyme></l>
        <l id="s23:l4" met="3" type="-+">Dat si vigelie <rhyme label="d" type="f">songhen</rhyme></l>
      </lg>
      <lg id="s24" type="stanza">
        <l id="s24:l1" met="4" type="-+">Doen hi inder kercken <rhyme label="a" type="m">tradt</rhyme></l>
        <l id="s24:l2" met="3" type="-+">Hi sach zijn liefken staen in <rhyme label="b" type="f">bare</rhyme></l>
        <l id="s24:l3" met="4" type="-+">Ghedect met een baren <rhyme label="c" type="m">cleede</rhyme></l>
        <l id="s24:l4" met="3" type="-+">Recht oft si nv oock doot <rhyme label="d" type="f">ware</rhyme></l>
      </lg>
      <lg id="s25" type="stanza">
        <l id="s25:l1" met="4" type="-+">Hi hief op dat baren <rhyme label="a" type="m">cleet</rhyme></l>
        <l id="s25:l2" met="3" type="-+">Hi sach haer cleyn vingerken <rhyme label="b" type="f">roeren</rhyme></l>
        <l id="s25:l3" met="4" type="-+">Och doen so loech haer roode <rhyme label="c" type="m">monde</rhyme></l>
        <l id="s25:l4" met="3" type="-+">Doen si den ridder <rhyme label="d" type="f">voelde</rhyme></l>
      </lg>
      <lg id="s26" type="stanza">
        <l id="s26:l1" met="4" type="-+">Staet op staet op mijn soete <rhyme label="a" type="m">lief</rhyme>.</l>
        <l id="s26:l2" met="3" type="-+">Wel ouer schoone <rhyme label="b" type="f">ioncfrouwe</rhyme> |</l>
        <l id="s26:l3" met="4" type="-+">Ic en sal v nv noch <rhyme label="c" type="m">nemmermeer</rhyme></l>
        <l id="s26:l4" met="3" type="-+">Doen so groten <rhyme label="d" type="f">ontrouwe</rhyme>.</l>
      </lg>
      <lg id="s27" type="stanza">
        <l id="s27:l1" met="4" type="-+">Wel op wel op mijn soete <rhyme label="a" type="m">lief</rhyme></l>
        <l id="s27:l2" met="3" type="-+">Mijn ouerschoone <rhyme label="b" type="f">ioncfrouwe</rhyme></l>
        <l id="s27:l3" met="4" type="-+">Al waert mijn vader ende moeder <rhyme label="c" type="m">leet</rhyme></l>
        <l id="s27:l4" met="3" type="-+">So sal ick v tot eenen wijue <rhyme label="d" type="f">trouwen</rhyme></l>
      </lg>
      <lg id="s28" type="stanza">
        <l id="s28:l1" met="4" type="-+">Al waert mijn vader ende moeder <rhyme label="a" type="m">leet</rhyme></l>
        <l id="s28:l2" met="3" type="-+">Ende mijn broeders alle <rhyme label="b" type="f">vijue</rhyme></l>
        <l id="s28:l3" met="4" type="-+">So sal ick v houden voor mijn <rhyme label="c" type="m">bruyt</rhyme></l>
        <l id="s28:l4" met="3" type="-+">Ende trouwen v tot eenen <rhyme label="d" type="f">wijue</rhyme></l>
      </lg>
    </lg>
  </text>
</song>
