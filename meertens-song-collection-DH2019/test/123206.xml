<?xml version='1.0' encoding='utf-8' standalone='yes'?>
<song>
  <meta>
    <id>123206</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="pelgrimslied" translation="pilgrim song">pelgrimslied</tag>
      <tag standard-name="verhalend lied" translation="narrative song">verhalend lied</tag>
    </tags>
    <melody>Dat is wil dij van de waarheid horen zingen</melody>
    <categories>
      <category translation="narratives">verhalen</category>
      <category translation="religion">godsdienst</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Dats wildi vander waerheit horen singhen,</l>
        <l id="s1:l2">Rijc heer God, so latet mi volbringhen!</l>
        <l id="s1:l3">Die waerheit die ic u singhen sal:</l>
        <l id="s1:l4">Van vader ende van sone</l>
        <l id="s1:l5">Een wonderlijc gheval.</l>
      </lg>
      <lg id="s2" type="stanza">
        <l id="s2:l1">Die vader sprac tot sinen soon met liste:</l>
        <l id="s2:l2">Een so goden bevaert dat hi wiste</l>
        <l id="s2:l3">Al op den wech sint Jacobs waert,</l>
        <l id="s2:l4">Hi wilde wel versoeken</l>
        <l id="s2:l5">Den milden onghespaert.</l>
      </lg>
      <lg id="s3" type="stanza">
        <l id="s3:l1">Mer doen si anden weghe quamen gaende,</l>
        <l id="s3:l2">Eens waerts huis dat si daer vonden staende,</l>
        <l id="s3:l3">Die vader totten sone sprac:</l>
        <l id="s3:l4">‘Wi willen ons ghelt verteren</l>
        <l id="s3:l5">Ende houden ons ghemac.’</l>
      </lg>
      <lg id="s4" type="stanza">
        <l id="s4:l1">Die waert sprac tot alle sine gasten:</l>
        <l id="s4:l2">‘Ic hebbe ons bereit al vanden besten,</l>
        <l id="s4:l3">Eet, drinct ende weset vro!</l>
        <l id="s4:l4">Wi willen ghenoechte hantieren.’</l>
        <l id="s4:l5">Dat sprac die waert also.</l>
      </lg>
      <lg id="s5" type="stanza">
        <l id="s5:l1">Mer doen die goede broeders waren gheseten,</l>
        <l id="s5:l2">Die dochter vanden huse quam ghestreken</l>
        <l id="s5:l3">Costelijc in dier ghewaet,</l>
        <l id="s5:l4">Den alderjoncsten broeder</l>
        <l id="s5:l5">Toonde si een fier ghelaet.</l>
      </lg>
      <lg id="s6" type="stanza">
        <l id="s6:l1">Die dochter sprac tot haren vader bouden:</l>
        <l id="s6:l2">‘Den alderjoncsten broeder wil ic behouden,</l>
        <l id="s6:l3">Want hi es so edel ende fijn;</l>
        <l id="s6:l4">Scheit hi nu van henen</l>
        <l id="s6:l5">So swiket dat herte mijn.</l>
      </lg>
      <lg id="s7" type="stanza">
        <l id="s7:l1">Die vader van sinen sonen dat verhoorde,</l>
        <l id="s7:l2">Hi antwoorde met so soeten woorde:</l>
        <l id="s7:l3">‘Mijn sone met mi ende ic met hem!</l>
        <l id="s7:l4">Wi willen sint Jacob besoeken</l>
        <l id="s7:l5">Als waerachtich pelgrem.’</l>
      </lg>
      <lg id="s8" type="stanza">
        <l id="s8:l1">Tsavonts als die broeders slapen ghinghen</l>
        <l id="s8:l2">Die dochter peinsde om haer valsche dinghen,</l>
        <l id="s8:l3">Ende si nam eenen vergulden nap,</l>
        <l id="s8:l4">Met verradenissen</l>
        <l id="s8:l5">Stacken si in des vaders sac.</l>
      </lg>
      <lg id="s9" type="stanza">
        <l id="s9:l1">Tsmorgens als die broeders waenden ganghen</l>
        <l id="s9:l2">So quam die valsche waert en dedese vanghen,</l>
        <l id="s9:l3">Die waert tot sinen rechter sprac:</l>
        <l id="s9:l4">‘Dese heeft mi ghestolen</l>
        <l id="s9:l5">Minen vergulden nap.’</l>
      </lg>
      <lg id="s10" type="stanza">
        <l id="s10:l1">Die sone van sinen vader dat verhoorde,</l>
        <l id="s10:l2">Hi antwoorde met so soeten woorden:</l>
        <l id="s10:l3">‘Ic wil voor minen vader staen,</l>
        <l id="s10:l4">Alle sine sculden</l>
        <l id="s10:l5">Wil ic op mi ontfaên.</l>
      </lg>
      <lg id="s11" type="stanza">
        <l id="s11:l1">Die heren daertoe in rade ghinghen,</l>
        <l id="s11:l2">Den sone dat si voor den vader hinghen.</l>
        <l id="s11:l3">Den oudsten broeder lieten si gaen.</l>
        <l id="s11:l4">Mer hoe dat spel ten einde quam,</l>
        <l id="s11:l5">Dat sult ghi verstaen.</l>
      </lg>
      <lg id="s12" type="stanza">
        <l id="s12:l1">Mer doen die vader tot sint Jacob quam</l>
        <l id="s12:l2">Hi sprac: ‘heer sint Jacob, wat heb ic misdaen?</l>
        <l id="s12:l3">Ic hebbe verloren minen sone</l>
        <l id="s12:l4">Buiten sinen schulden,</l>
        <l id="s12:l5">Helpt, here God uten trone!’</l>
      </lg>
      <lg id="s13" type="stanza">
        <l id="s13:l1">Die vader offerde en quite sijn bevaert,</l>
        <l id="s13:l2">Ende ginc wederom tsinen lande waert;</l>
        <l id="s13:l3">Daer hi sinen sonen quam bi:</l>
        <l id="s13:l4">‘Och sone,’ sprac hi, ‘sone!</l>
        <l id="s13:l5">Dese bevaert schenke ic di.’</l>
      </lg>
      <lg id="s14" type="stanza">
        <l id="s14:l1">Die sone tot sinen vader sprac wederomme:</l>
        <l id="s14:l2">‘Die bevaert is u ghewoorden suer om doene,</l>
        <l id="s14:l3">Verblijt u nu ende weset vro!</l>
        <l id="s14:l4">Sinte Jacob heeft mi gheholpen,</l>
        <l id="s14:l5">Maria uut alder noot.’</l>
      </lg>
      <lg id="s15" type="stanza">
        <l id="s15:l1">Die vader verhoorde dat so gheringhe,</l>
        <l id="s15:l2">Hi ghinc tot dier herberghe binnen,</l>
        <l id="s15:l3">Daer laghen drie hoenderen biden vier,</l>
        <l id="s15:l4">Doen sprac tot hem die valsche waert:</l>
        <l id="s15:l5">‘Wat dinghe doet ghi hier?’</l>
      </lg>
      <lg id="s16" type="stanza">
        <l id="s16:l1">- ‘Ic ben die selve broeder die sint Jacobs ghinc,</l>
        <l id="s16:l2">Doe men minen sone aen der ghalghen hinc;</l>
        <l id="s16:l3">Mijn sone leeft noch, hi en es niet doot,</l>
        <l id="s16:l4">Sint Jacob heeft hem gheholpen,</l>
        <l id="s16:l5">Maria uut alder noot.’</l>
      </lg>
      <lg id="s17" type="stanza">
        <l id="s17:l1">Die valsche waert begoen te grimmen:</l>
        <l id="s17:l2">‘Waerom liechdi met uwen schimmen?</l>
        <l id="s17:l3">Tis also waer al overluut</l>
        <l id="s17:l4">Als dese ghebraden hoendren</l>
        <l id="s17:l5">Vlieghen ter doren uut.’</l>
      </lg>
      <lg id="s18" type="stanza">
        <l id="s18:l1">Mer eer die waert dat woort uut sprac</l>
        <l id="s18:l2">Deen hoen na den anderen vanden speet brac,</l>
        <l id="s18:l3">Si vloghen opter straten,</l>
        <l id="s18:l4">Si vloghen op sinte Dominicus huus</l>
        <l id="s18:l5">Daer alle die broeders saten.</l>
      </lg>
      <lg id="s19" type="stanza">
        <l id="s19:l1">Mer doen die heren dat verhoorden</l>
        <l id="s19:l2">Si riepen alle met lude woorden:</l>
        <l id="s19:l3">‘Wel op, pastoor ende capellaen!</l>
        <l id="s19:l4">Wi willen met processie</l>
        <l id="s19:l5">Onder dat gherechte gaen.’</l>
      </lg>
      <lg id="s20" type="stanza">
        <l id="s20:l1">Mer doen si onder dat gherechte quamen</l>
        <l id="s20:l2">Den onschuldighen man dat si af namen,</l>
        <l id="s20:l3">Den waert dat men voor hem hinc,</l>
        <l id="s20:l4">Die dochter werd ghedolven,</l>
        <l id="s20:l5">Si haddet wel verdient.</l>
      </lg>
      <lg id="s21" type="stanza">
        <l id="s21:l1">Dit liedeken dat wi singhen is seker waer,</l>
        <l id="s21:l2">Sinte Jacob dede groot mirakel daer:</l>
        <l id="s21:l3">Veel broederen tughent ooc met dien,</l>
        <l id="s21:l4">Die met haren oghen</l>
        <l id="s21:l5">Dit wonder hebben ghesien.</l>
      </lg>
    </lg>
  </text>
</song>
