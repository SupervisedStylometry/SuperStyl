<?xml version='1.0' encoding='utf-8' standalone='yes'?>
<song>
  <meta>
    <id>188228</id>
    <date>
      <year-start>1853</year-start>
      <year-end>1853</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody/>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">‘God groet u, mannen! goed geleî</l>
        <l id="s1:l2">Verleen Hij u, den een' als d'ander!</l>
        <l id="s1:l3">Wat droefheid is 't, waar ge alle beî</l>
        <l id="s1:l4">Van handelt met malkander?’</l>
      </lg>
      <lg id="s2" type="stanza">
        <l id="s2:l1">Zijt gij dan uit Jerusalem</l>
        <l id="s2:l2">Alleen als vreemdeling gekomen,</l>
        <l id="s2:l3">Dat gij, van 's volks ontzette stem,</l>
        <l id="s2:l4">De maar niet hebt vernomen?</l>
      </lg>
      <lg id="s3" type="stanza">
        <l id="s3:l1">Op Jesus was de hoop gesteld,</l>
        <l id="s3:l2">Als wie eens Isrêl zou bevrijden:</l>
        <l id="s3:l3">En zie, vervolgd, gesmaad, gekweld,</l>
        <l id="s3:l4">Moest Hij het zwaarste lijden.</l>
      </lg>
      <lg id="s4" type="stanza">
        <l id="s4:l1">Hij stierf aan 't Kruis een wreede dood,</l>
        <l id="s4:l2">En reeds de derde dag was 't heden</l>
        <l id="s4:l3">Sints Hem het nieuwe graf besloot,</l>
        <l id="s4:l4">Na dat Hij had geleden.</l>
      </lg>
      <lg id="s5" type="stanza">
        <l id="s5:l1">'t Is waar, daar is een vrouwenschaar,</l>
        <l id="s5:l2">Aan 't graf geweest om Hem te zoeken,</l>
        <l id="s5:l3">Zij kwamen, en zij vonden daar</l>
        <l id="s5:l4">Niet anders dan de doeken.</l>
      </lg>
      <lg id="s6" type="stanza">
        <l id="s6:l1">Ze aanschouwden toen in wit gewaad</l>
        <l id="s6:l2">(Zoo meldden zij) twee Hemelgeesten,</l>
        <l id="s6:l3">Maar och, het geeft ons luttel baat:</l>
        <l id="s6:l4">Wij missen 't allermeeste.</l>
      </lg>
      <lg id="s7" type="stanza">
        <l id="s7:l1">‘O dwazen, van geloof zoo kleen,</l>
        <l id="s7:l2">Moest dan de Christus dit niet lijden</l>
        <l id="s7:l3">Om in te gaan ten heerlijkheên,</l>
        <l id="s7:l4">Na zijn triomf in 't strijden?’</l>
      </lg>
      <lg id="s8" type="stanza">
        <l id="s8:l1">En luistrend naar hetgeen Hij sprak</l>
        <l id="s8:l2">Zijn zij tot Emaus opgetreden:</l>
        <l id="s8:l3">Komt met ons binnen, onder dak:</l>
        <l id="s8:l4">'t Is laat, schort hier uw schreden.</l>
      </lg>
      <lg id="s9" type="stanza">
        <l id="s9:l1">En ziet, Hij bleef hun dischgenoot,</l>
        <l id="s9:l2">En als Hij neder was gezeten,</l>
        <l id="s9:l3">Zoo brak Hij hun 't gezegend brood,</l>
        <l id="s9:l4">En gaf het hun tot eten.</l>
      </lg>
      <lg id="s10" type="stanza">
        <l id="s10:l1">En 't Heilig Licht van God den Heer</l>
        <l id="s10:l2">Drong in hun vurig starende oogen.</l>
        <l id="s10:l3">Zij kenden hunnen Meester weêr;</l>
        <l id="s10:l4">Maar och, Hij was 't onttogen.</l>
      </lg>
      <lg id="s11" type="stanza">
        <l id="s11:l1">Was 't niet, zoo vraagde Cleophas,</l>
        <l id="s11:l2">Als of een vlam ons hart verteerde</l>
        <l id="s11:l3">Toen Hij met ons ter wandling was,</l>
        <l id="s11:l4">En ons de Schriften leerde?</l>
      </lg>
      <lg id="s12" type="stanza">
        <l id="s12:l1">En aanstonds zijn zij heengegaan</l>
        <l id="s12:l2">Naar Salem bij de wachtende elven:</l>
        <l id="s12:l3">Ja, ja, de Heer is opgestaan;</l>
        <l id="s12:l4">Verscheen aan Petrus-zelven!</l>
      </lg>
      <lg id="s13" type="stanza">
        <l id="s13:l1">En wij, die in de duisternis</l>
        <l id="s13:l2">Der wereld U met vreugd hervinden:</l>
        <l id="s13:l3">Ach Heere, toef aan onzen disch</l>
        <l id="s13:l4">En toon uw glans den blinden!</l>
      </lg>
    </lg>
  </text>
</song>
