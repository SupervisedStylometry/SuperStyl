<?xml version='1.0' encoding='utf-8' standalone='yes'?>
<song>
  <meta>
    <id>158701</id>
    <date>
      <year-start>1624</year-start>
      <year-end>1624</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Dies est laetitiae in ortu regali</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">TIs huyden den dach der salicheyt</l>
        <l id="s1:l2">Eenen tijdt der ghenaden,</l>
        <l id="s1:l3">Dus lieve menschen u bereyt,</l>
        <l id="s1:l4">En danckt Godt vroech en spaden</l>
        <l id="s1:l5">Diese ons nu ghegheven heeft,</l>
        <l id="s1:l6">Ende niet meer in sonden leeft</l>
        <l id="s1:l7">Maer wilt u ras begheven,</l>
        <l id="s1:l8">Onder het jock des Heeren soet,</l>
        <l id="s1:l9">En doch na sijnen wille doet</l>
        <l id="s1:l10">Soo meucht ghy eeuwich leven.</l>
      </lg>
      <lg id="s2" type="stanza">
        <l id="s2:l1">Vier en water wort voor gheset</l>
        <l id="s2:l2">Die doot en oock dat leven,</l>
        <l id="s2:l3">Wat ghy begheert hier wel op let,</l>
        <l id="s2:l4">T'sal u werden ghegheven,</l>
        <l id="s2:l5">Die wech staet open en bereyt,</l>
        <l id="s2:l6">Die daer al totten leven leyt</l>
        <l id="s2:l7">Wie wil machse passeren,</l>
        <l id="s2:l8">Christus de Heer vol van goetheyt,</l>
        <l id="s2:l9">Heeft sijn armen wijdt uyt ghespreyt</l>
        <l id="s2:l10">Hy ontfanckt ons seer gheren.</l>
      </lg>
      <lg id="s3" type="stanza">
        <l id="s3:l1">Want het en is niet sijn begheert</l>
        <l id="s3:l2">Dat yemant gaet verloren,</l>
        <l id="s3:l3">Maer dat die sondaer hem bekeert,</l>
        <l id="s3:l4">En wijckt soo van Godts toren</l>
        <l id="s3:l5">Bekeert hem totten Heere soet,</l>
        <l id="s3:l6">Verlaet het quaet en doet het goet</l>
        <l id="s3:l7">Niet om de Heer verheven,</l>
        <l id="s3:l8">Die Heere en behoeft ons niet,</l>
        <l id="s3:l9">Maer hy soeckt ons met grooter vliet</l>
        <l id="s3:l10">Om salicheyt te gheven.</l>
      </lg>
      <lg id="s4" type="stanza">
        <l id="s4:l1">Dat heeft hy wel bewesen jent</l>
        <l id="s4:l2">Voor sestien hondert jaren,</l>
        <l id="s4:l3">En vier en twintich daer ontrent</l>
        <l id="s4:l4">Wat leet hy pijne zwaren</l>
        <l id="s4:l5">Voor onse sonden als een lam,</l>
        <l id="s4:l6">Soo haest als hy ter werelt quam</l>
        <l id="s4:l7">Most hy vervolgingh lijden,</l>
        <l id="s4:l8">Die ons socht te vergaren goet,</l>
        <l id="s4:l9">Als een clockhen haer kieckens doet</l>
        <l id="s4:l10">Most selfs te lant uyt rijden.</l>
      </lg>
      <lg id="s5" type="stanza">
        <l id="s5:l1">Ia die een Godt der Goden was</l>
        <l id="s5:l2">Wert Belzebub gheheeten,</l>
        <l id="s5:l3">Sy leyden hem veel laghen ras,</l>
        <l id="s5:l4">Oorsaeck des doots te weeten</l>
        <l id="s5:l5">Maer sy en vonden in hem niet,</l>
        <l id="s5:l6">Of hy met ons soo dede siet</l>
        <l id="s5:l7">Soo menichmael int Iare:</l>
        <l id="s5:l8">Want hy oorsaeck des doots wel siet,</l>
        <l id="s5:l9">Aen ons arme sondaers als riet</l>
        <l id="s5:l10">Tot boet wil hy ons sparen.</l>
      </lg>
      <lg id="s6" type="stanza">
        <l id="s6:l1">Dus lief heeft hy ons Ziele goet</l>
        <l id="s6:l2">Dat mercktmen wel aen desen,</l>
        <l id="s6:l3">T'heeft hem ghecost sijn roode bloet,</l>
        <l id="s6:l4">Dus vrienden wilt hem vresen</l>
        <l id="s6:l5">Die ons moet troosten inden noot,</l>
        <l id="s6:l6">Die zweet van bang'heyt bloede root</l>
        <l id="s6:l7">Om ons sond' en misdaden,</l>
        <l id="s6:l8">Die Enghel moest hem troosten seer,</l>
        <l id="s6:l9">Soo cleynmoedich was onsen Heer</l>
        <l id="s6:l10">Sijn vrient ginck heb verraden.</l>
      </lg>
      <lg id="s7" type="stanza">
        <l id="s7:l1">Die ons socht te verlossen al</l>
        <l id="s7:l2">Wert ghevanghen en bonden,</l>
        <l id="s7:l3">Versmaet gheslaghen acht voor mal,</l>
        <l id="s7:l4">En al om onse sonden</l>
        <l id="s7:l5">Sy gheselden met pijnen zwaer,</l>
        <l id="s7:l6">En croonden hem met doornen daer</l>
        <l id="s7:l7">Die ons gheerne sou gheven,</l>
        <l id="s7:l8">Een heerelijcke croone hier naer,</l>
        <l id="s7:l9">Die moest lijden veel spot voorwaer</l>
        <l id="s7:l10">D'welck sy met hem bedreven.</l>
      </lg>
      <lg id="s8" type="stanza">
        <l id="s8:l1">Die ons verstant en wijsheyt gheeft</l>
        <l id="s8:l2">In welcken soot mach blijcken,</l>
        <l id="s8:l3">Iae selve sulcken wijsheyt heeft,</l>
        <l id="s8:l4">Niemant is sijns ghelijcken</l>
        <l id="s8:l5">Siet, Winter, Somer, dach, en nacht,</l>
        <l id="s8:l6">Siet Hemel, aerde met aendacht</l>
        <l id="s8:l7">Sie om aen alle sijden,</l>
        <l id="s8:l8">T'staet al door sijn wijsheyt en cracht,</l>
        <l id="s8:l9">Noch is hy als een sodt gheacht</l>
        <l id="s8:l10">Swaer is gheweest sijn lijden.</l>
      </lg>
      <lg id="s9" type="stanza">
        <l id="s9:l1">Pilatus gaf hem oversiet</l>
        <l id="s9:l2">Te Cruycen hoort mijn claghen,</l>
        <l id="s9:l3">Die menich hadt gheheelt om niet</l>
        <l id="s9:l4">Wort hant en voet doorslaghen</l>
        <l id="s9:l5">Ghespant ghereckt met pijne zwaer,</l>
        <l id="s9:l6">Aent hout des Cruys int openbaer</l>
        <l id="s9:l7">Soo datmen mocht aenschouwen,</l>
        <l id="s9:l8">Sijn ghebeenten veel allegaer,</l>
        <l id="s9:l9">T'welck scheen door vleys en vel voorwaer</l>
        <l id="s9:l10">Dus was hy int benouwen.</l>
      </lg>
      <lg id="s10" type="stanza">
        <l id="s10:l1">Die ons gheeft cleederen aensiet</l>
        <l id="s10:l2">Om decken ons naecktheden,</l>
        <l id="s10:l3">En wil ons oock hier na met vliet,</l>
        <l id="s10:l4">Met witte sijde cleden</l>
        <l id="s10:l5">Die namen sy sijn cleeren daer,</l>
        <l id="s10:l6">Verspeeldense na Schrifts verclaer</l>
        <l id="s10:l7">Al stel ickt hier in sanghe,</l>
        <l id="s10:l8">Tis wel om te beweenen zwaer,</l>
        <l id="s10:l9">Hy is als een groot moordenaer</l>
        <l id="s10:l10">Int midden van t'ween hanghen.</l>
      </lg>
      <lg id="s11" type="stanza">
        <l id="s11:l1">Hy seyde dit is zwaer verdriet</l>
        <l id="s11:l2">Tot sijnen Moeder banghen,</l>
        <l id="s11:l3">Vrou dit is nu u sone siet,</l>
        <l id="s11:l4">Recht siet hen hier eens hanghen</l>
        <l id="s11:l5">De Vader heeft verlaten my,</l>
        <l id="s11:l6">Een spodt der luyden ick nu sy</l>
        <l id="s11:l7">Een wurm en ghenen mensche,</l>
        <l id="s11:l8">Vrienden neemt het int herte dijn,</l>
        <l id="s11:l9">Christus lijden en zwaren pijn</l>
        <l id="s11:l10">En doet na sijnen wensche.</l>
      </lg>
      <lg id="s12" type="stanza">
        <l id="s12:l1">Hy die gheschapen heeft de wijn</l>
        <l id="s12:l2">En t'aertrijck gaet vercieren,</l>
        <l id="s12:l3">Met schoone waterstroomen fijn,</l>
        <l id="s12:l4">Fonteynen en Rivieren</l>
        <l id="s12:l5">Die dorstighe hy te drincken biet,</l>
        <l id="s12:l6">Wt die Fonteyn des levens siet</l>
        <l id="s12:l7">Badt om drincken wilt hooren,</l>
        <l id="s12:l8">Water en mocht hy krijchen niet,</l>
        <l id="s12:l9">Gal en edick na Schrifts bediet</l>
        <l id="s12:l10">Dat hielden sy hem vooren.</l>
      </lg>
      <lg id="s13" type="stanza">
        <l id="s13:l1">Doen sprack hy nu ist al volbracht</l>
        <l id="s13:l2">Riep luyde sonder mieden,</l>
        <l id="s13:l3">En gaf sijn Gheest hier wel op acht,</l>
        <l id="s13:l4">Veel tekens daer gheschieden</l>
        <l id="s13:l5">Veel graven deden open haer,</l>
        <l id="s13:l6">Der heyl'gher lichamen voorwaer</l>
        <l id="s13:l7">Vercreghen veel het leven,</l>
        <l id="s13:l8">De Son verloor sijn schijnsel claer,</l>
        <l id="s13:l9">De steenen scheurden van malcaer</l>
        <l id="s13:l10">Men sach het aertrijck beven.</l>
      </lg>
      <lg id="s14" type="stanza">
        <l id="s14:l1">Voor t'heylichdom des Tempels siet</l>
        <l id="s14:l2">Hinck eenen kleet vol eeren,</l>
        <l id="s14:l3">Niemant en mocht daer in gaen niet,</l>
        <l id="s14:l4">Dan de Priester des Heeren</l>
        <l id="s14:l5">Dat selfde kleet dat scheurde daer,</l>
        <l id="s14:l6">Recht midden door na Schrifts verclaer</l>
        <l id="s14:l7">Het welcke daer bediede,</l>
        <l id="s14:l8">Dat open was ghedaen voorwaer,</l>
        <l id="s14:l9">Des levens deur voor allegaer</l>
        <l id="s14:l10">Door Christus doot en liefde.</l>
      </lg>
      <lg id="s15" type="stanza">
        <l id="s15:l1">Sulck een goetheyt en liefde groot</l>
        <l id="s15:l2">Heeft hy aen ons bewesen</l>
        <l id="s15:l3">Wy hadden wel verdient de doot,</l>
        <l id="s15:l4">Hy liet voor ons sijn leven,</l>
        <l id="s15:l5">T'ghevanck'nis heeft hy op ghedaen,</l>
        <l id="s15:l6">Soo dat wy moghen vry uyt gaen</l>
        <l id="s15:l7">Die deure staet wijdt open,</l>
        <l id="s15:l8">Wie daer uyt gaet wilt dit verstaen,</l>
        <l id="s15:l9">Die sal van hem de croon ontfaen</l>
        <l id="s15:l10">Laet ons doch daer na lopen.</l>
      </lg>
      <lg id="s16" type="stanza">
        <l id="s16:l1">Want Christus doot en vordert niet</l>
        <l id="s16:l2">Voor die daer gheerne blijven,</l>
        <l id="s16:l3">Int vanghen huys der sonden siet,</l>
        <l id="s16:l4">Haer lusten te bedrijven,</l>
        <l id="s16:l5">Die Ziel sal groote pijn ontfaen,</l>
        <l id="s16:l6">Int helsche vier daer eeuwich braen</l>
        <l id="s16:l7">Ia ergher dan te voren,</l>
        <l id="s16:l8">Salt metten selven mensche gaen,</l>
        <l id="s16:l9">Dus liefste wilt u wel beraen</l>
        <l id="s16:l10">Eer u tijdt gaet verloren.</l>
      </lg>
      <lg id="s17" type="stanza">
        <l id="s17:l1">Nu wil ick schier eynden mijn liet</l>
        <l id="s17:l2">Van Godts goetheyt ghesonghen,</l>
        <l id="s17:l3">Groote liefde mijns naesten siet,</l>
        <l id="s17:l4">Heeft my daer toe ghedronghen</l>
        <l id="s17:l5">Op hoop oft yemant mocht voortgaen,</l>
        <l id="s17:l6">Wt t'vanghenhuys der sonden saen</l>
        <l id="s17:l7">En dencken mocht uyt desen,</l>
        <l id="s17:l8">Heeft dit de Heer voor my ghedaen,</l>
        <l id="s17:l9">O Heer laet my u gheest ontfaen</l>
        <l id="s17:l10">Voortaen wil ick u vresen.</l>
      </lg>
      <lg id="s18" type="stanza">
        <l id="s18:l1">Mijn Broeders ende Susters soet</l>
        <l id="s18:l2">Laet ons doch niet vergheten,</l>
        <l id="s18:l3">Godts goetheyt die hy aen ons doet,</l>
        <l id="s18:l4">Hy heeft ons laten weten</l>
        <l id="s18:l5">Sijnen wille seer exelent,</l>
        <l id="s18:l6">Die de werelt niet en bekent</l>
        <l id="s18:l7">Prijst hem en wort niet moeden,</l>
        <l id="s18:l8">Strijdt vromelijk tot inden ent,</l>
        <l id="s18:l9">En bidt oock voor de menschen blent</l>
        <l id="s18:l10">Hout my dit liet ten goeden.</l>
      </lg>
    </lg>
  </text>
</song>
