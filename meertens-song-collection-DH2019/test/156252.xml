<?xml version='1.0' encoding='utf-8' standalone='yes'?>
<song>
  <meta>
    <id>156252</id>
    <date>
      <year-start>1612</year-start>
      <year-end>1612</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Cupido triomfant</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">EXelent hooch beroemt,</l>
        <l id="s1:l2">Is der kinderen wesen,</l>
        <l id="s1:l3">In die Schriftuer ghenoemt,</l>
        <l id="s1:l4">En seer heerlijck ghepresen,</l>
        <l id="s1:l5">So lang sy goet noch quaet</l>
        <l id="s1:l6">Weten ghelijck daer staet</l>
        <l id="s1:l7">Deuteronomium int eerste blaet.</l>
      </lg>
      <lg id="s2" type="stanza">
        <l id="s2:l1">Levendich heeft ghestelt,</l>
        <l id="s2:l2">Christus tot een exempel,</l>
        <l id="s2:l3">Een kint so Schrift vermeldt,</l>
        <l id="s2:l4">In sijn heylighe Tempel,</l>
        <l id="s2:l5">Dats manck sijn cleyne schaer,</l>
        <l id="s2:l6">Die disputeerden swaer</l>
        <l id="s2:l7">Wie die grootste was onder haer.</l>
      </lg>
      <lg id="s3" type="stanza">
        <l id="s3:l1">Ick seg sprack Christus reyn,</l>
        <l id="s3:l2">So ghy u niet begheven</l>
        <l id="s3:l3">Ghelijck kinderen cleyn,</l>
        <l id="s3:l4">So comdy niet int leven,</l>
        <l id="s3:l5">Maer wie met groot begheert,</l>
        <l id="s3:l6">Hem als een kint verneert,</l>
        <l id="s3:l7">Wort int Hemelrijck meest gheeert.</l>
      </lg>
      <lg id="s4" type="stanza">
        <l id="s4:l1">Sonder eenighe daedt,</l>
        <l id="s4:l2">T'zy goet of quaet bedreven,</l>
        <l id="s4:l3">Alleen uyt Gods ghenaedt</l>
        <l id="s4:l4">Wert den kinders ghegheven</l>
        <l id="s4:l5">Het eewighe rijck,</l>
        <l id="s4:l6">Teghen welck is ghelijck</l>
        <l id="s4:l7">Gout, silver, paerlen als sant of slijck.</l>
      </lg>
      <lg id="s5" type="stanza">
        <l id="s5:l1">Alsulcken hooghen pant</l>
        <l id="s5:l2">Connen wy licht verliesen,</l>
        <l id="s5:l3">Als wy tot ons verstant</l>
        <l id="s5:l4">Comen, en dan niet kiesen,</l>
        <l id="s5:l5">Ons naesten met vliet</l>
        <l id="s5:l6">Te dienen sonder verdriet,</l>
        <l id="s5:l7">Ghelijck wy wilden dat ons gheschiet.</l>
      </lg>
      <lg id="s6" type="stanza">
        <l id="s6:l1">Beyde goet ende quaet</l>
        <l id="s6:l2">Connen wy dan bedrijven,</l>
        <l id="s6:l3">Maer Paulus die raet,</l>
        <l id="s6:l4">Int quaet kinders te blijven,</l>
        <l id="s6:l5">Och het heeft so veel aen</l>
        <l id="s6:l6">Om dit recht te verstaen,</l>
        <l id="s6:l7">En noch veel meer recht na te gaen.</l>
      </lg>
      <lg id="s7" type="stanza">
        <l id="s7:l1">Elck neemt lichtelijck waer,</l>
        <l id="s7:l2">So lang als wy zijn kinder,</l>
        <l id="s7:l3">Gheen leere vuyl oft claer,</l>
        <l id="s7:l4">Doet ons profijt of hinder,</l>
        <l id="s7:l5">Maer nu wy meer en meer</l>
        <l id="s7:l6">Van die kintsheyt nemen keer,</l>
        <l id="s7:l7">Is dit navolghende onse leer.</l>
      </lg>
      <lg id="s8" type="stanza">
        <l id="s8:l1">T welck beschreven staet</l>
        <l id="s8:l2">Proverbiorum twintich,</l>
        <l id="s8:l3">Exodi t'selve blaet,</l>
        <l id="s8:l4">Doet het doch patientich,</l>
        <l id="s8:l5">Eere u ouders gheeft,</l>
        <l id="s8:l6">Op dat ghy langhe leeft,</l>
        <l id="s8:l7">Dits t'eerste ghebodt dat belofte heeft.</l>
      </lg>
      <lg id="s9" type="stanza">
        <l id="s9:l1">Maer die dit rebelleert,</l>
        <l id="s9:l2">Die doot die moet hy lijden,</l>
        <l id="s9:l3">Merckt met wat ernst begheert,</l>
        <l id="s9:l4">God voor d'ouders te strijden,</l>
        <l id="s9:l5">Eerst met beloften groot,</l>
        <l id="s9:l6">Maer al die die verstoot,</l>
        <l id="s9:l7">Dreycht hy wreedelijck met ter doot.</l>
      </lg>
      <lg id="s10" type="stanza">
        <l id="s10:l1">Al die daer vreest den Heer,</l>
        <l id="s10:l2">Dienen haer ouders deghen,</l>
        <l id="s10:l3">Doetet doch met begheer</l>
        <l id="s10:l4">So suldy goede zeghen,</l>
        <l id="s10:l5">Van d'ouders ontfaen,</l>
        <l id="s10:l6">Des Heeren straf ontgaen,</l>
        <l id="s10:l7">Al hadt ghy self oock sonde daen.</l>
      </lg>
      <lg id="s11" type="stanza">
        <l id="s11:l1">Tobias jonck en fijn,</l>
        <l id="s11:l2">Laet uwe voorbeelt wesen,</l>
        <l id="s11:l3">V ouders leen te zijn,</l>
        <l id="s11:l4">Ghelijck wy van hem lesen,</l>
        <l id="s11:l5">Van Sara oock leert,</l>
        <l id="s11:l6">Ydelheyt, ontucht af weert,</l>
        <l id="s11:l7">V tot den spelenden niet en keert.</l>
      </lg>
      <lg id="s12" type="stanza">
        <l id="s12:l1">In dit cleyne vermaen,</l>
        <l id="s12:l2">En wat de Schrift meer tuyghet,</l>
        <l id="s12:l3">Als kinderen ghehoorsaem,</l>
        <l id="s12:l4">Ons rug laet zijn ghebuyghet,</l>
        <l id="s12:l5">Ick cant in mijnen liedt</l>
        <l id="s12:l6">Alle by brenghen niet,</l>
        <l id="s12:l7">Daerom de Schriftuer selfs aensiet.</l>
      </lg>
      <lg id="s13" type="stanza">
        <l id="s13:l1">Alle der Godtlooser zaedt,</l>
        <l id="s13:l2">En die met haer verkeeren,</l>
        <l id="s13:l3">Worden verdorven quaet,</l>
        <l id="s13:l4">Vervloeckt al voor den Heere,</l>
        <l id="s13:l5">Dus met haer niet en lacht,</l>
        <l id="s13:l6">Loopt, liecht, vloeckt, vecht of slacht,</l>
        <l id="s13:l7">Maer een heel nieuwe gheboort betracht.</l>
      </lg>
    </lg>
  </text>
</song>
