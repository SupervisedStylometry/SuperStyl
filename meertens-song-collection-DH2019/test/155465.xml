<?xml version='1.0' encoding='utf-8' standalone='yes'?>
<song>
  <meta>
    <id>155465</id>
    <date>
      <year-start>1625</year-start>
      <year-end>1625</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody>Verjubileer u gij Venus' jongens</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">CHristlijck wilt uwen tijdt doorbringhen</l>
        <l id="s1:l2">Mijn lieve kindt, wat dat ghy doet,</l>
        <l id="s1:l3">En desen sanck aendachtich singhen,</l>
        <l id="s1:l4">Om te vertroosten u ghemoet.</l>
      </lg>
      <lg id="s2" type="stanza">
        <l id="s2:l1">Looft Godt voor al, die u dit leven</l>
        <l id="s2:l2">Gaf, om te leven na sijn Leer,</l>
        <l id="s2:l3">En dat u noodich is, oock wil gheven</l>
        <l id="s2:l4">Te ghebruycken tot syner eer.</l>
      </lg>
      <lg id="s3" type="stanza">
        <l id="s3:l1">Als het nu is sijn welbehaghen,</l>
        <l id="s3:l2">Dat ghy moet draghen Evaes last,</l>
        <l id="s3:l3">So en wilt doch tot genen daghen,</l>
        <l id="s3:l4">Daer over claghen houdt u vast.</l>
      </lg>
      <lg id="s4" type="stanza">
        <l id="s4:l1">En wilt in het gheloove blyven,</l>
        <l id="s4:l2">En in der liefden manlijck fijn,</l>
        <l id="s4:l3">In heylicheyt, als d'eerbaer Wijven,</l>
        <l id="s4:l4">So sult ghy eeuwich zalich zijn.</l>
      </lg>
      <lg id="s5" type="stanza">
        <l id="s5:l1">Seyt Paulus, door het kinder-baren</l>
        <l id="s5:l2">Al verleyde het Wijf den Man,</l>
        <l id="s5:l3">Wilt het Gheloof ghetrou bewaren,</l>
        <l id="s5:l4">'Tis 'tghen' dat u behouden can.</l>
      </lg>
      <lg id="s6" type="stanza">
        <l id="s6:l1">Kent dat de Man is 'thooft ghepresen</l>
        <l id="s6:l2">Die sorghe voor het lichaem draeght,</l>
        <l id="s6:l3">Daerom wilt doch ghehoorsaem wesen,</l>
        <l id="s6:l4">Stelt u so, dat ghy hem behaeght.</l>
      </lg>
      <lg id="s7" type="stanza">
        <l id="s7:l1">Een cuyssche wandel, reyn manieren</l>
        <l id="s7:l2">Met sachten en met stillen gheest,</l>
        <l id="s7:l3">Wilt u so inwendich vercieren</l>
        <l id="s7:l4">Als men van vromen Wijven leest.</l>
      </lg>
      <lg id="s8" type="stanza">
        <l id="s8:l1">Neemt Saraas daedt doch voor een leere</l>
        <l id="s8:l2">Wiens dochter ghy gheworden zijt,</l>
        <l id="s8:l3">Sy noemde haren Man een Heere,</l>
        <l id="s8:l4">Doet oock so wel in uwe tijt.</l>
      </lg>
      <lg id="s9" type="stanza">
        <l id="s9:l1">Tot deuchde sult ghy oock verwecken,</l>
        <l id="s9:l2">V kindren cleyn en groot ghelijck,</l>
        <l id="s9:l3">En die in Godes vres' optrecken</l>
        <l id="s9:l4">Naer Gods wil tot den Hemelrijck.</l>
      </lg>
      <lg id="s10" type="stanza">
        <l id="s10:l1">O Liefste, wilt dit wel versinnen</l>
        <l id="s10:l2">En wilt voor Gods leven eerbaer</l>
        <l id="s10:l3">V Man en kinderen beminnen,</l>
        <l id="s10:l4">Dat ghy regeert, neemt trouw'lijck waer.</l>
      </lg>
      <lg id="s11" type="stanza">
        <l id="s11:l1">Niet isser dat u hier can letten,</l>
        <l id="s11:l2">So ghy na't goede altijdt staet,</l>
        <l id="s11:l3">Het hooft sal hem dan by u setten,</l>
        <l id="s11:l4">Met Leven, Leere, en met daet.</l>
      </lg>
      <lg id="s12" type="stanza">
        <l id="s12:l1">Iae als een behoeder vol eeren,</l>
        <l id="s12:l2">Van sijn lichaem dat hy bemint,</l>
        <l id="s12:l3">Sal hy u helpen en gheneeren,</l>
        <l id="s12:l4">Als sijn vleesche, dit wel versint</l>
      </lg>
      <lg id="s13" type="stanza">
        <l id="s13:l1">Susterken goet, neemt dit int goede,</l>
        <l id="s13:l2">Van my, en houdt doch goede wacht,</l>
        <l id="s13:l3">En bidt voor my met den ghemoede,</l>
        <l id="s13:l4">Ghy sult oock van my zijn ghedacht.</l>
      </lg>
    </lg>
  </text>
</song>
