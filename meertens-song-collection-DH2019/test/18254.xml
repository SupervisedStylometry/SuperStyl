<?xml version='1.0' encoding='utf-8' standalone='yes'?>
<song>
  <meta>
    <id>18254</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Rijke God hoe is mijn boeltje dus wild</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Rijck God, hoe is myn boelken dus wilt!</l>
        <l id="s1:l2">So menich alsmen inden weghe vint!</l>
        <l id="s1:l3">Wee mi, die grote ellende!</l>
        <l id="s1:l4">Doen mi myn boel die liefste was,</l>
        <l id="s1:l5">doen moeste ic van haer scheiden.</l>
      </lg>
      <lg id="s2" type="stanza">
        <l id="s2:l1">Dat wout is breedt, die liefde is groot!</l>
        <l id="s2:l2">Dat ic dit homoet lijden moet,</l>
        <l id="s2:l3">des wil mijn ionge herte breken.</l>
        <l id="s2:l4">Die minen boel ghestolen heeft,</l>
        <l id="s2:l5">dat wil ic noch eens wreken.</l>
      </lg>
      <lg id="s3" type="stanza">
        <l id="s3:l1">Mi rout so seer haer ghelu ghecrult hayr,</l>
        <l id="s3:l2">ende dat haer God in duechden spaer!</l>
        <l id="s3:l3">Si is so wel gestallet.</l>
        <l id="s3:l4">Ic en weet in alle den lande geen,</l>
        <l id="s3:l5">die mi so wel bevallet.</l>
      </lg>
      <lg id="s4" type="stanza">
        <l id="s4:l1">Schoon lief, nu wilt u keeren tot mi,</l>
        <l id="s4:l2">ende wilt mi doch u vrientschap bien,</l>
        <l id="s4:l3">een troostelick woort toespreken.</l>
        <l id="s4:l4">Uwen oorlof is mi so bitteren cruyt;</l>
        <l id="s4:l5">des wil mijn herteken breken.</l>
      </lg>
      <lg id="s5" type="stanza">
        <l id="s5:l1">Mijn boel is alder eeren waert.</l>
        <l id="s5:l2">si heeft al dat haer herteken begeert,</l>
        <l id="s5:l3">dat wil ic haer wel gonnen.</l>
        <l id="s5:l4">Al heeft si myn hert so seer beswaert,</l>
        <l id="s5:l5">ic hope ic salt verwinnen.</l>
      </lg>
      <lg id="s6" type="stanza">
        <l id="s6:l1">Die ons dit liedeken eerstwerf sanck,</l>
        <l id="s6:l2">een vroom lantsknecht was sinen naem,</l>
        <l id="s6:l3">hi hevet so wel ghesonghen:</l>
        <l id="s6:l4">hi hevet van sinen schoonen boel ghedicht.</l>
        <l id="s6:l5">God scheynde der nijders tonghen.</l>
      </lg>
    </lg>
  </text>
</song>
