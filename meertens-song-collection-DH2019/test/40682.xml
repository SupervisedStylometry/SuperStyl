<?xml version='1.0' encoding='utf-8' standalone='yes'?>
<song>
  <meta>
    <id>40682</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Attendez-moi sous l'orme</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Int soetste van den meye</l>
        <l id="s1:l2">al daer ick quam gegaen,</l>
        <l id="s1:l3">soo diep in een valeye</l>
        <l id="s1:l4">daer schoone bloemekens staen,</l>
        <l id="s1:l5">die mey stont int saysoene,</l>
        <l id="s1:l6">verciert aen elcken cant;</l>
        <l id="s1:l7">ick hadde genoech te doene,</l>
        <l id="s1:l8">want ick mijn lief daer vant.</l>
      </lg>
      <lg id="s2" type="stanza">
        <l id="s2:l1">Ick vantse daer alleyne,</l>
        <l id="s2:l2">sy bant haer geluwe haer</l>
        <l id="s2:l3">by eene soo claer fonteyne;</l>
        <l id="s2:l4">dies quam ick neven haer;</l>
        <l id="s2:l5">als sy my wert geware</l>
        <l id="s2:l6">soo seer dat sy verschoet,</l>
        <l id="s2:l7">doen quampt int openbare</l>
        <l id="s2:l8">haer liefde die sy my boet.</l>
      </lg>
      <lg id="s3" type="stanza">
        <l id="s3:l1">Ick groete se vriendelycke</l>
        <l id="s3:l2">ick boot haer goeden dach;</l>
        <l id="s3:l3">doen dede sy my desgelycke,</l>
        <l id="s3:l4">die my troost geven mach:</l>
        <l id="s3:l5">‘schoon lief, ick bid u om een bede,</l>
        <l id="s3:l6">d'welck reyne liefde prijst,</l>
        <l id="s3:l7">dat gy geen dorperhede</l>
        <l id="s3:l8">mijn lichaem en bewijst.’</l>
      </lg>
      <lg id="s4" type="stanza">
        <l id="s4:l1">- ‘En wilter niet af spreecken,</l>
        <l id="s4:l2">want u en sal niet misschien;</l>
        <l id="s4:l3">ter doot toe soude ick het wreecken,</l>
        <l id="s4:l4">sage ick u ongelijck bien.’</l>
        <l id="s4:l5">- ‘Schoon lief, tot uwer schaden</l>
        <l id="s4:l6">hebt gy my gevonden hier,</l>
        <l id="s4:l7">wy twee wy sijn verraden;</l>
        <l id="s4:l8">ons vyanden comen hier</l>
      </lg>
      <lg id="s5" type="stanza">
        <l id="s5:l1">‘Al uyt mijns vaders hove</l>
        <l id="s5:l2">dat vol verraders staet;</l>
        <l id="s5:l3">Maria tot een love</l>
        <l id="s5:l4">wilt my nu geven raet!’</l>
        <l id="s5:l5">- ‘Den raet die ick sal vinden</l>
        <l id="s5:l6">en is te mael niet goet,</l>
        <l id="s5:l7">ick moet mijn leven eynden</l>
        <l id="s5:l8">en storten mijn roode bloed.</l>
      </lg>
      <lg id="s6" type="stanza">
        <l id="s6:l1">‘Schoon lief, om uwen t' wille,</l>
        <l id="s6:l2">soo wil ick sterven de doot:</l>
        <l id="s6:l3">die verraders swygen stille,</l>
        <l id="s6:l4">sy sijn my over thoot;</l>
        <l id="s6:l5">ick wilse gaen bestormen</l>
        <l id="s6:l6">en maecken groot geschal;</l>
        <l id="s6:l7">mijn lichaem hoort de wormen</l>
        <l id="s6:l8">d' welck ick hun geven sal.’</l>
      </lg>
      <lg id="s7" type="stanza">
        <l id="s7:l1">Men ghincker stormen en stryden,</l>
        <l id="s7:l2">haer lief die bleef daer doot:</l>
        <l id="s7:l3">‘waer sal ick nu gaen oft ryden?</l>
        <l id="s7:l4">noyt vrou en wasser in meerder noot.’</l>
        <l id="s7:l5">Sy was van rou gestorven</l>
        <l id="s7:l6">wanneer sy sach sijn bloet;</l>
        <l id="s7:l7">die strenge doot verworven</l>
        <l id="s7:l8">door grooten tegenspoet.</l>
      </lg>
      <lg id="s8" type="stanza">
        <l id="s8:l1">Die dit liedeken dichte,</l>
        <l id="s8:l2">is dickwils sonder gelt;</l>
        <l id="s8:l3">dat doet hem een sijn nichte</l>
        <l id="s8:l4">diet hem te voren telt,</l>
        <l id="s8:l5">om d' welck sy can bedrijven</l>
        <l id="s8:l6">duysent toerkens metten termijn;</l>
        <l id="s8:l7">daer om boven alle wyven</l>
        <l id="s8:l8">is sy die liefste mijn.</l>
      </lg>
    </lg>
  </text>
</song>
