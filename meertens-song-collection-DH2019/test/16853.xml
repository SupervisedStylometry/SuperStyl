<?xml version='1.0' encoding='utf-8' standalone='yes'?>
<song>
  <meta>
    <id>16853</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic wil mi gaen verbliden,</l>
        <l id="s1:l2">verhughen minen moet,</l>
        <l id="s1:l3">so mach ic overliden</l>
        <l id="s1:l4">al tot dat ewighe goet;</l>
        <l id="s1:l5">daer ist al in bevanghen,</l>
        <l id="s1:l6">dat mi verbliden mach,</l>
        <l id="s1:l7">hem wil ic ane hanghen</l>
        <l id="s1:l8">ghestadich sonder verdrach.</l>
      </lg>
      <lg id="s2" type="stanza">
        <l id="s2:l1">Wanneer dat ic aenscouwe</l>
        <l id="s2:l2">die dinghen in deser tijt,</l>
        <l id="s2:l3">so mach des mi wel rouwen,</l>
        <l id="s2:l4">dat ic mi heb verblijt</l>
        <l id="s2:l5">in desen creaturen,</l>
        <l id="s2:l6">die hier beneden sijn,</l>
        <l id="s2:l7">want si altoes versturen</l>
        <l id="s2:l8">die vrede des herten mijn.</l>
      </lg>
      <lg id="s3" type="stanza">
        <l id="s3:l1">Nu wil ic God verkiesen</l>
        <l id="s3:l2">ende minnen boven al</l>
        <l id="s3:l3">ende mi in hem verliesen,</l>
        <l id="s3:l4">daer ic ghebruken sal</l>
        <l id="s3:l5">dat bloeyen sijnre minnen</l>
        <l id="s3:l6">in mi al sonder verdriet;</l>
        <l id="s3:l7">het gaet al boven sinnen,</l>
        <l id="s3:l8">ic en cans vertellen niet.</l>
      </lg>
      <lg id="s4" type="stanza">
        <l id="s4:l1">Niet meer en wil ic denken</l>
        <l id="s4:l2">al opter werelt eer,</l>
        <l id="s4:l3">si gheeft met haren wenken</l>
        <l id="s4:l4">so menighe valsce leer,</l>
        <l id="s4:l5">daer si mede wil bedrieghen</l>
        <l id="s4:l6">haer minres al ghemein;</l>
        <l id="s4:l7">maer die tot Gode vlieghen,</l>
        <l id="s4:l8">die bliven altoes rein.</l>
      </lg>
    </lg>
  </text>
</song>
