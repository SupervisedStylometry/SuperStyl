<?xml version='1.0' encoding='utf-8' standalone='yes'?>
<song>
  <meta>
    <id>113216</id>
    <date>
      <year-start>1621</year-start>
      <year-end>1621</year-end>
    </date>
    <location>
      <orginal-name>mechelen</orginal-name>
      <standard-name>Mechelen, Belgium</standard-name>
      <coordinates>
        <lon>51.0281381</lon>
        <lat>4.4803453</lat>
      </coordinates>
    </location>
    <tags>
      <tag standard-name="rederijkerslied" translation="rhetorician song">rederijkerslied</tag>
    </tags>
    <melody>Een amoureus fier gelaat</melody>
    <categories>
      <category translation="groups">groepen</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">CRuel sonder ontfermen</l>
        <l id="s1:l2">Is mijn lief teghen my,</l>
        <l id="s1:l3">Goden wilt my beschermen,</l>
        <l id="s1:l4">Oft k'val in phrenesy,</l>
        <l id="s1:l5">VVant Cupido moordadich</l>
        <l id="s1:l6">Is heel op my verstoort,</l>
        <l id="s1:l7">Venus weest mijns ghenadich,</l>
        <l id="s1:l8">Mijn bede doch aenhoort.</l>
      </lg>
      <lg id="s2" type="stanza">
        <l id="s2:l1">VVat baedt Orpheus snaren,</l>
        <l id="s2:l2">Oft Melpomenes sanck,</l>
        <l id="s2:l3">VVat baedt my t'sMeys verclaren,</l>
        <l id="s2:l4">Oft voghels schon gheianck?</l>
        <l id="s2:l5">Soo mijn lief blijft volheirdich,</l>
        <l id="s2:l6">Versteent in gramschap groot,</l>
        <l id="s2:l7">Ghelijck Leander veerdich,</l>
        <l id="s2:l8">Om hero blijf ick doot.</l>
      </lg>
      <lg id="s3" type="stanza">
        <l id="s3:l1">Ghy Musen al ghelijcke</l>
        <l id="s3:l2">Verlaet Helicons dal,</l>
        <l id="s3:l3">Treurt met my sonder swijcke,</l>
        <l id="s3:l4">Maeckt droefheyt ouer al,</l>
        <l id="s3:l5">Fonteyntens laet v spruyten</l>
        <l id="s3:l6">Groen Loouers keert dijn jeught,</l>
        <l id="s3:l7">Breeckt elck dijns vreughs conduyten,</l>
        <l id="s3:l8">Soo ghy best ceunt oft meught.</l>
      </lg>
      <lg id="s4" type="stanza">
        <l id="s4:l1">Cruypt in Cakus duwieren</l>
        <l id="s4:l2">Al dat oyt cluchtich was,</l>
        <l id="s4:l3">Vliet t'wout ghy wilde dieren,</l>
        <l id="s4:l4">Tot dat t'gheeft ander pas,</l>
        <l id="s4:l5">O Sol laet af v stralen,</l>
        <l id="s4:l6">Aensiet mijn ongheluck,</l>
        <l id="s4:l7">Donckert heel Humus palen,</l>
        <l id="s4:l8">Om mijn ellendich stuck.</l>
      </lg>
      <lg id="s5" type="stanza">
        <l id="s5:l1">Princen ende princessen</l>
        <l id="s5:l2">VVie sal my gheuen raet,</l>
        <l id="s5:l3">Mercuri hoort dees lessen,</l>
        <l id="s5:l4">Seght mijn lief metter daet,</l>
        <l id="s5:l5">Dat sy my wille gheuen</l>
        <l id="s5:l6">Een wort van trooste soet,</l>
        <l id="s5:l7">Soo en koos ick mijn leuen</l>
        <l id="s5:l8">Gheen meerder schat oft goet.</l>
      </lg>
    </lg>
  </text>
</song>
