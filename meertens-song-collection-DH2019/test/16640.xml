<?xml version='1.0' encoding='utf-8' standalone='yes'?>
<song>
  <meta>
    <id>16640</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Het was een klerkje dat ging ter school</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Het wayt een windeken coel wten oosten,</l>
        <l id="s1:l2">hoe lustelijc staet dat groene wout,</l>
        <l id="s1:l3">die vogelkens singen: wie sal mi troosten?</l>
        <l id="s1:l4">vrouwen ghepeyns is menichfout.</l>
      </lg>
      <lg id="s2" type="stanza">
        <l id="s2:l1">Ic wil mi selven eens gaen vermeyden</l>
        <l id="s2:l2">al daer die liefste te woonen plach,</l>
        <l id="s2:l3">ende dencken om den tijt voorleden;</l>
        <l id="s2:l4">God gheve die liefste goeden dach!</l>
      </lg>
      <lg id="s3" type="stanza">
        <l id="s3:l1">Ic was een clercxken ic lach ter scholen,</l>
        <l id="s3:l2">den rechten wech hebbe ic ghemist;</l>
        <l id="s3:l3">schoon ionghe vrouwen doen mi dolen,</l>
        <l id="s3:l4">weder te keeren dat dunct mi best.</l>
      </lg>
      <lg id="s4" type="stanza">
        <l id="s4:l1">Dit heffe ic op, dat wil ic vaten,</l>
        <l id="s4:l2">al om een die alder liefste mijn;</l>
        <l id="s4:l3">drincke ic mi droncken, drinct ghi bi maten:</l>
        <l id="s4:l4">dat u misquame dat waer mi leedt.</l>
      </lg>
      <lg id="s5" type="stanza">
        <l id="s5:l1">Noch weet ick een lief ken wtvercoren,</l>
        <l id="s5:l2">daer waer ic also gaerne bi;</l>
        <l id="s5:l3">wat icse minne, tis al verloren,</l>
        <l id="s5:l4">crancken troost so gheeft si mi.</l>
      </lg>
      <lg id="s6" type="stanza">
        <l id="s6:l1">Al op den hoeck van deser straten,</l>
        <l id="s6:l2">daer woont so properen meysken fijn;</l>
        <l id="s6:l3">daer sal ick noch eenen nacht bi slapen,</l>
        <l id="s6:l4">oft craey en salder gheen voghel zijn.</l>
      </lg>
      <lg id="s7" type="stanza">
        <l id="s7:l1">Rijck God, mach ic den dach noch leven,</l>
        <l id="s7:l2">dat si mi minde ende ic haer niet!</l>
        <l id="s7:l3">so soude mijn herteken in vruechden leven,</l>
        <l id="s7:l4">dat nu leyt in swaer verdriet.</l>
      </lg>
      <lg id="s8" type="stanza">
        <l id="s8:l1">Nu is dit lot op mi ghevallen</l>
        <l id="s8:l2">daer ick een cansse af wachten moet:</l>
        <l id="s8:l3">ay lacen, ic en heb gheenen troost met allen,</l>
        <l id="s8:l4">niet dan altijt druc ende teghenspoet.</l>
      </lg>
    </lg>
  </text>
</song>
