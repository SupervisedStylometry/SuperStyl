<?xml version='1.0' encoding='utf-8' standalone='yes'?>
<song>
  <meta>
    <id>123408</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="kerstlied" translation="Christmas song">kerstlied</tag>
      <tag standard-name="loflied" translation="praise song">loflied</tag>
    </tags>
    <melody/>
    <categories>
      <category translation="seasons and annual events">jaarkring</category>
      <category translation="religion">godsdienst</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Laet</l>
        <l id="s1:l2">Ons den hoghen Gods sone loven,</l>
        <l id="s1:l3">Die met gracien boven</l>
        <l id="s1:l4">Bestoven lach in dat cruut,</l>
        <l id="s1:l5">Gheboren van der hoegster bruut</l>
        <l id="s1:l6">Up hoeykin cunt.</l>
      </lg>
      <lg id="s2" type="stanza">
        <l id="s2:l1">Gheluut</l>
        <l id="s2:l2">Shemels en ghebrac daer twint:</l>
        <l id="s2:l3">Dinghelen Gods bewaerden 't kint,</l>
        <l id="s2:l4">Dat men nu mint suut ende noort.</l>
        <l id="s2:l5">Des hemels vruecht was daer ghehoert</l>
        <l id="s2:l6">In sancx acort.</l>
      </lg>
      <lg id="s3" type="stanza">
        <l id="s3:l1">Becoert</l>
        <l id="s3:l2">Heeft Yven sviants poghen,</l>
        <l id="s3:l3">Dats ons naer haer vermoghen</l>
        <l id="s3:l4">Int doghen der doot bedwanc.</l>
        <l id="s3:l5">Maria heeft ons nu, God danc,</l>
        <l id="s3:l6">Brocht leven lanc.</l>
      </lg>
      <lg id="s4" type="stanza">
        <l id="s4:l1">Vry vranc</l>
        <l id="s4:l2">So bleef dat maegdelic foreest,</l>
        <l id="s4:l3">Doe zo ontfinc den hoghen keest.</l>
        <l id="s4:l4">Yven tempeest was van haer wijt,</l>
        <l id="s4:l5">Int baersen zo es taller tijt</l>
        <l id="s4:l6">Ghebenedijt.</l>
      </lg>
      <lg id="s5" type="stanza">
        <l id="s5:l1">Duur lijt</l>
        <l id="s5:l2">Nam God der creaturen</l>
        <l id="s5:l3">Also ter menegher hueren,</l>
        <l id="s5:l4">Duuer dueren van glase wel.</l>
        <l id="s5:l5">De sonne sciint, sonder ghequuel,</l>
        <l id="s5:l6">Naer Gods bevel.</l>
      </lg>
      <lg id="s6" type="stanza">
        <l id="s6:l1">Zeer snel</l>
        <l id="s6:l2">Als men tnieu licht sach blecken,</l>
        <l id="s6:l3">Sach men ons heerlich wecken,</l>
        <l id="s6:l4">En trecken in blide ghelaet</l>
        <l id="s6:l5">Drie coninghen naer haren staet,</l>
        <l id="s6:l6">Om skints aflaet.</l>
      </lg>
      <lg id="s7" type="stanza">
        <l id="s7:l1">Verstaet</l>
        <l id="s7:l2">Dueghdelic zo der somen,</l>
        <l id="s7:l3">Laet ons met suveren tonghen</l>
        <l id="s7:l4">Den jonghen smeeken voor lot,</l>
        <l id="s7:l5">Dat hij ons vrije voor thelsche cot,</l>
        <l id="s7:l6">Bringhe in zijn slot.</l>
      </lg>
    </lg>
  </text>
</song>
