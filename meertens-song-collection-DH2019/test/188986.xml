<?xml version='1.0' encoding='utf-8' standalone='yes'?>
<song>
  <meta>
    <id>188986</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 015 Datheen</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Wie is die sal wonen eenpaer,</l>
        <l id="s1:l2">In u lieflijcke Tenten Heere?</l>
        <l id="s1:l3">Wie sal doch verkeeren hier naer,</l>
        <l id="s1:l4">Door u goetheyt sonder ghevaer,</l>
        <l id="s1:l5">Op uwen heylighen berch met eere.</l>
      </lg>
      <lg id="s2" type="stanza">
        <l id="s2:l1">Het sal wesen die mensch eerbaer,</l>
        <l id="s2:l2">Die steets wel doet in allen dinghen</l>
        <l id="s2:l3">End recht handelt int openbaer,</l>
        <l id="s2:l4">Wiens mont dat oprecht is end waer,</l>
        <l id="s2:l5">Ghestadelijcken sal voortbringhen.</l>
      </lg>
      <lg id="s3" type="stanza">
        <l id="s3:l1">Die gheen achterclap spreeckt onvroet,</l>
        <l id="s3:l2">Tot sijnes naestens smaet en schande</l>
        <l id="s3:l3">Die teghen hem oock niet misdoet</l>
        <l id="s3:l4">Noch mishandelt: maer hem behoet</l>
        <l id="s3:l5">Voor oneeren menigherhande.</l>
      </lg>
      <lg id="s4" type="stanza">
        <l id="s4:l1">Die oock den Godloosen niet en acht</l>
        <l id="s4:l2">End daer toe eerst tot allen stonden,</l>
        <l id="s4:l3">Hem die den Heer vreest met aendacht,</l>
        <l id="s4:l4">Die sijn beloften heeft volbracht,</l>
        <l id="s4:l5">Al waren oock sijn schade bevonden.</l>
      </lg>
      <lg id="s5" type="stanza">
        <l id="s5:l1">Die tot woecker niet gheeft sijn ghelt</l>
        <l id="s5:l2">End gheen gaven oyt heeft ghepresen,</l>
        <l id="s5:l3">Om t'recht des vrouwen met ghewelt</l>
        <l id="s5:l4">Te breecken, die so is ghestelt,</l>
        <l id="s5:l5">Sal voorwaer ghelucksalich wesen</l>
      </lg>
    </lg>
  </text>
</song>
