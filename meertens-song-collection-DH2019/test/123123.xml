<?xml version='1.0' encoding='utf-8' standalone='yes'?>
<song>
  <meta>
    <id>123123</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="verhalend lied" translation="narrative song">verhalend lied</tag>
      <tag standard-name="dialooglied" translation="dialogue song">dialooglied</tag>
    </tags>
    <melody/>
    <categories>
      <category translation="formal genres">formele genres</category>
      <category translation="narratives">verhalen</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Het voer een visscher visschen</l>
        <l id="s1:l2">So verre aen ghenen Rijn,</l>
        <l id="s1:l3">Hi en vant daer niet te visschen</l>
        <l id="s1:l4">Dan een huebsch maechdelijn.</l>
      </lg>
      <lg id="s2" type="stanza">
        <l id="s2:l1">‘Och visscher, seide si, visscher,</l>
        <l id="s2:l2">Waert toe dracht ghi uwen moet?’</l>
        <l id="s2:l3">- ‘Al totter huebscher deerne,</l>
        <l id="s2:l4">Dat dunct mi wesen goet.’</l>
      </lg>
      <lg id="s3" type="stanza">
        <l id="s3:l1">Och visscher, seide si, visscher,</l>
        <l id="s3:l2">Wat visch hebt ghi ghevaên,</l>
        <l id="s3:l3">So verre aen gheen groen heide</l>
        <l id="s3:l4">Daer is goet visschen gaen.’</l>
      </lg>
      <lg id="s4" type="stanza">
        <l id="s4:l1">- ‘Aen gheender groene heide</l>
        <l id="s4:l2">Daer leit die coude snee,</l>
        <l id="s4:l3">Daer vriesen mi handen ende voeten,</l>
        <l id="s4:l4">Mijn hooft doet mi so wee.’</l>
      </lg>
      <lg id="s5" type="stanza">
        <l id="s5:l1">- ‘Vriesen u handen ende voeten,</l>
        <l id="s5:l2">Doet u u hooft so wee,</l>
        <l id="s5:l3">So gaet al inder stoven,</l>
        <l id="s5:l4">Daer en vrieset u nimmermeer.’</l>
      </lg>
      <lg id="s6" type="stanza">
        <l id="s6:l1">Mer doen die lose visscher</l>
        <l id="s6:l2">Al in der stoven quam,</l>
        <l id="s6:l3">Doen bestont hi haer te vraghen</l>
        <l id="s6:l4">Na haren getrouden man.</l>
      </lg>
      <lg id="s7" type="stanza">
        <l id="s7:l1">‘Wat hebt ghi mi te vraghen</l>
        <l id="s7:l2">Na minen getrouden man?</l>
        <l id="s7:l3">Mijn man is al in der kerken,</l>
        <l id="s7:l4">Hi bidt Gods heilighen an.’</l>
      </lg>
      <lg id="s8" type="stanza">
        <l id="s8:l1">- ‘Is u man in der kerken,</l>
        <l id="s8:l2">Of in den coelen wijn,</l>
        <l id="s8:l3">So laet ons eten en drincken,</l>
        <l id="s8:l4">Ende laet ons vrolijc sijn!’</l>
      </lg>
      <lg id="s9" type="stanza">
        <l id="s9:l1">Mer doen si saten ende aten,</l>
        <l id="s9:l2">Doen quam haer eighen man,</l>
        <l id="s9:l3">Doen docht die lose visscher:</l>
        <l id="s9:l4">Hoe come ic nu van dan?</l>
      </lg>
      <lg id="s10" type="stanza">
        <l id="s10:l1">Dat vrouken was behendich,</l>
        <l id="s10:l2">Si goot haer vischsop uut,</l>
        <l id="s10:l3">Doen spranc die lose visscher</l>
        <l id="s10:l4">Ter hoochster vensteren uut.</l>
      </lg>
    </lg>
  </text>
</song>
