<?xml version='1.0' encoding='utf-8' standalone='yes'?>
<song>
  <meta>
    <id>173312</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">O Iesus bant, o vierich brant,</l>
        <l id="s1:l2">hoe vast houdi mi in u bedwanc:</l>
        <l id="s1:l3">ghi sijt al mijn meenen;</l>
        <l id="s1:l4">ten dede u troostelic onderstant,</l>
        <l id="s1:l5">nemmermeer en leedic dit nauwe bedwanc</l>
        <l id="s1:l6">alteenen.</l>
        <l id="s1:l7">O Heer, wilt mi troost verleenen, ende verleenen.</l>
      </lg>
      <lg id="s2" type="stanza">
        <l id="s2:l1">O roose gaert, o minlijc aert,</l>
        <l id="s2:l2">ghi zijt alleen mijn toeverlaet,</l>
        <l id="s2:l3">u wil ick en anders gheene;</l>
        <l id="s2:l4">ghi sijt mijn troost, mijn toeverlaet,</l>
        <l id="s2:l5">ghi weet wel dat sorgelijck met mi staet</l>
        <l id="s2:l6">alteenen.</l>
        <l id="s2:l7">O Heer, wilt mi troost verleenen, ende verleenen.</l>
      </lg>
      <lg id="s3" type="stanza">
        <l id="s3:l1">Der werelt raet is dicwils quaet,</l>
        <l id="s3:l2">ic bid u dat ghij dit verstaet,</l>
        <l id="s3:l3">altijt brengt si druc en weenen.</l>
        <l id="s3:l4">Nu, mogende God, moet ymmer sijn,</l>
        <l id="s3:l5">soe sette ict inden wille dijn</l>
        <l id="s3:l6">alteenen.</l>
        <l id="s3:l7">O Heer, wilt mi troost verleenen, ende verleenen.</l>
      </lg>
      <lg id="s4" type="stanza">
        <l id="s4:l1">O vrient int schijn en is niet te sijn,</l>
        <l id="s4:l2">hoe wee doet ghi dat herte mijn,</l>
        <l id="s4:l3">het doet mi dickwils weenen;</l>
        <l id="s4:l4">het doet mijn herte seer grote pijn,</l>
        <l id="s4:l5">het is al bedroch en valsch fenijn</l>
        <l id="s4:l6">alteenen.</l>
        <l id="s4:l7">O Heer, wilt mi troost verleenen, ende verleenen.</l>
      </lg>
      <lg id="s5" type="stanza">
        <l id="s5:l1">Die swane singt, wanneer haer dwingt</l>
        <l id="s5:l2">die doot, diet al te niete bringt:</l>
        <l id="s5:l3">dus volge ick haer ghemeene;</l>
        <l id="s5:l4">al is bedruct dat herte mijn,</l>
        <l id="s5:l5">nochtans thoon ic een bly aenschijn</l>
        <l id="s5:l6">alteenen.</l>
        <l id="s5:l7">O Heer, wilt mi troost verleenen, ende verleenen.</l>
      </lg>
    </lg>
  </text>
</song>
