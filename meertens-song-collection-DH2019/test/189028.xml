<?xml version='1.0' encoding='utf-8' standalone='yes'?>
<song>
  <meta>
    <id>189028</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>De molenarin</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Christus hooghe van waerde,</l>
        <l id="s1:l2">die spreeckt met woorden plat,</l>
        <l id="s1:l3">inden Hemel, en niet op aerde,</l>
        <l id="s1:l4">wilt vergaderen uwen schat,</l>
        <l id="s1:l5">daer gheen dieven, wilt weten,</l>
        <l id="s1:l6">Comen noch motten en eten,</l>
        <l id="s1:l7">maer eewelijck sal blijven dat.</l>
      </lg>
      <lg id="s2" type="stanza">
        <l id="s2:l1">Laet ons veel goets vergaren,</l>
        <l id="s2:l2">daer wy eewelijck blijven by,</l>
        <l id="s2:l3">en ons met gheen dreck beswaren</l>
        <l id="s2:l4">maer stellent op d'eene sy</l>
        <l id="s2:l5">op dat wy mogen geraken</l>
        <l id="s2:l6">end met vreuchden moghen smaken</l>
        <l id="s2:l7">Dat Avontmael des Heeren bly</l>
      </lg>
      <lg id="s3" type="stanza">
        <l id="s3:l1">Christus, Luce sesthiene,</l>
        <l id="s3:l2">Die spreeckt met goeden bedie,</l>
        <l id="s3:l3">Men can geen twee Heeren dienen,</l>
        <l id="s3:l4">Die elck ander sijn partye:</l>
        <l id="s3:l5">Dat is Mammon beneden,</l>
        <l id="s3:l6">En Christus reyn van seden,</l>
        <l id="s3:l7">Dus kiest het beste deel in tye.</l>
      </lg>
      <lg id="s4" type="stanza">
        <l id="s4:l1">Dus wilt u vrienden maken,</l>
        <l id="s4:l2">Van den Mammon onrecht,</l>
        <l id="s4:l3">Op dat ghy meucht gheraken,</l>
        <l id="s4:l4">In de stede daer Christus seght:</l>
        <l id="s4:l5">Dat is ten Hemel binnen,</l>
        <l id="s4:l6">En laet u niet overwinnen,</l>
        <l id="s4:l7">Om te worden eens Mammons knecht,</l>
      </lg>
      <lg id="s5" type="stanza">
        <l id="s5:l1">Bileam vol van begheeren,</l>
        <l id="s5:l2">Na Balacks gheschencken jent,</l>
        <l id="s5:l3">Teghent bevel des Heeren,</l>
        <l id="s5:l4">Heeft hy derwaert gewent,</l>
        <l id="s5:l5">Verblent quijt van verstande,</l>
        <l id="s5:l6">Brocht hy hemselven tot schande,</l>
        <l id="s5:l7">End om dat goet in swaer torment.</l>
      </lg>
      <lg id="s6" type="stanza">
        <l id="s6:l1">Abraham Gods knecht vol eeren,</l>
        <l id="s6:l2">Die sochte also ick las,</l>
        <l id="s6:l3">Voor die werelt vol verseeren,</l>
        <l id="s6:l4">Een ander wooninghe ras,</l>
        <l id="s6:l5">Isaack ende Iacob mede,</l>
        <l id="s6:l6">Die verwachten oock een stede,</l>
        <l id="s6:l7">Daer God den timmerman af was.</l>
      </lg>
      <lg id="s7" type="stanza">
        <l id="s7:l1">Maer Israel onrustich,</l>
        <l id="s7:l2">Die waren alsoo men wel vint,</l>
        <l id="s7:l3">Na Egypten weder lustich,</l>
        <l id="s7:l4">End hebben so bemint,</l>
        <l id="s7:l5">sy hadder meer lust te wesen,</l>
        <l id="s7:l6">Dan int lant van beloften ghepresen,</l>
        <l id="s7:l7">Maer laet ons so niet zijn ghesint</l>
      </lg>
      <lg id="s8" type="stanza">
        <l id="s8:l1">Wy vinden inde schriftuere,</l>
        <l id="s8:l2">Van eenen rijcken man,</l>
        <l id="s8:l3">Hy moeste meerderen sijn schuere,</l>
        <l id="s8:l4">Om al die vruchten die hy wan,</l>
        <l id="s8:l5">End meende hooghe verheven,</l>
        <l id="s8:l6">Noch lange tijt hier te leven,</l>
        <l id="s8:l7">Maer onversiens schiet hy daer van.</l>
      </lg>
      <lg id="s9" type="stanza">
        <l id="s9:l1">Hy sprack ziele wilt rusten,</l>
        <l id="s9:l2">Eet en drinckt sonder vaer,</l>
        <l id="s9:l3">Want ghy hebt veel goets met lusten,</l>
        <l id="s9:l4">Vergadert teghen veel jaer,</l>
        <l id="s9:l5">Hy hadde veel rijckdommen,</l>
        <l id="s9:l6">sijn ziele wert wech genomen,</l>
        <l id="s9:l7">Wat bate hem al sijn dreck seer swaer.</l>
      </lg>
      <lg id="s10" type="stanza">
        <l id="s10:l1">In Timotheum sesse,</l>
        <l id="s10:l2">seer claer geschreven staet,</l>
        <l id="s10:l3">Giericheyt hoort dese lesse,</l>
        <l id="s10:l4">Is den wortel van alle quaet,</l>
        <l id="s10:l5">Daer deur de menschen comen,</l>
        <l id="s10:l6">Int verderven en verdomen,</l>
        <l id="s10:l7">Doorens verderven t'goede zaet.</l>
      </lg>
      <lg id="s11" type="stanza">
        <l id="s11:l1">In dese wortel gierich,</l>
        <l id="s11:l2">Is met neersticheyt bedeckt,</l>
        <l id="s11:l3">Die den mensche seer schoffierich,</l>
        <l id="s11:l4">Van de wegen des Heeren treckt</l>
        <l id="s11:l5">Dat sy t'gheloove afdwalen,</l>
        <l id="s11:l6">End Gods rijcke moeten falen,</l>
        <l id="s11:l7">Siet dat ghy u niet en bepeckt.</l>
      </lg>
      <lg id="s12" type="stanza">
        <l id="s12:l1">Als Adam hadde overtreden,</l>
        <l id="s12:l2">Des Heeren ghebodt eylaes,</l>
        <l id="s12:l3">daer hy was int hof van Eden,</l>
        <l id="s12:l4">So vlocht hy vijghenblaers,</l>
        <l id="s12:l5">end ginck hem daer me decken,</l>
        <l id="s12:l6">maer God die sach sijn vlecken,</l>
        <l id="s12:l7">ghelijck hy deed den rijck en swaes.</l>
      </lg>
      <lg id="s13" type="stanza">
        <l id="s13:l1">God diet al can regeeren,</l>
        <l id="s13:l2">inden Hemel end oock hier,</l>
        <l id="s13:l3">Hy doorsiet herten end nieren,</l>
        <l id="s13:l4">Heeft ooghen als vlammen vyer,</l>
        <l id="s13:l5">men cant hem niet ontdrayen,</l>
        <l id="s13:l6">wat men saeyt, dat salmen maeyen,</l>
        <l id="s13:l7">elck wert geloont na sijn bestier.</l>
      </lg>
      <lg id="s14" type="stanza">
        <l id="s14:l1">Wy en hebben niet op aerde,</l>
        <l id="s14:l2">ghebrocht na schrifts bediet,</l>
        <l id="s14:l3">hoe hooghe sy zijn van waerde,</l>
        <l id="s14:l4">sy en dragen met haerlieden niet,</l>
        <l id="s14:l5">maer moetent al hier laten,</l>
        <l id="s14:l6">wat mach dan rijckdom baten,</l>
        <l id="s14:l7">Daer deur men comt in groot verdriet.</l>
      </lg>
      <lg id="s15" type="stanza">
        <l id="s15:l1">Als Iob hadde verlooren,</l>
        <l id="s15:l2">al sijn goet, doe sprack hy saen,</l>
        <l id="s15:l3">naeckt ben ick van moeder gheboren,</l>
        <l id="s15:l4">naeckt sal ick weer henen gaen,</l>
        <l id="s15:l5">hy heeft den Heere ghepresen,</l>
        <l id="s15:l6">van dat hy hem hadde bewesen,</l>
        <l id="s15:l7">Iob heeft niet sottelijcx ghedaen.</l>
      </lg>
      <lg id="s16" type="stanza">
        <l id="s16:l1">Prince, met wijse sinnen,</l>
        <l id="s16:l2">Laet ons doen na Christi raet,</l>
        <l id="s16:l3">Gheen rijckdommen so beminnen,</l>
        <l id="s16:l4">als den jongelinck wel verstaet,</l>
        <l id="s16:l5">maer gebruykent by maten,</l>
        <l id="s16:l6">als of wyt niet en besaten,</l>
        <l id="s16:l7">want twesen van dese werelt vergaet.</l>
      </lg>
    </lg>
  </text>
</song>
