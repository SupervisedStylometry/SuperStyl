<?xml version='1.0' encoding='utf-8' standalone='yes'?>
<song>
  <meta>
    <id>121626</id>
    <date>
      <year-start>1818</year-start>
      <year-end>1818</year-end>
    </date>
    <tags>
      <tag standard-name="paaslied" translation="Easter song">paaslied</tag>
    </tags>
    <melody/>
    <categories>
      <category translation="seasons and annual events">jaarkring</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Komt, Christ'nen! laat ons vrolijk zingen:</l>
        <l id="s1:l2">‘De Heer, de Heer is opgestaan!</l>
        <l id="s1:l3">Noch graf, noch dood kon Hem bedwingen,</l>
        <l id="s1:l4">Hij, 't licht des heils, is opgegaan!’</l>
        <l id="s1:l5">Hij, die den grond van 't graf deed beven,</l>
        <l id="s1:l6">Verslond den dood en trad in 't leven;</l>
        <l id="s1:l7">Daar Hij den losprijs had betaald;</l>
        <l id="s1:l8">Juicht nu: ‘de wachters zijn gevloden,</l>
        <l id="s1:l9">Voor bliksemvuur en hemelboden,</l>
        <l id="s1:l10">Want jezus heeft gezegepraald!’</l>
      </lg>
      <lg id="s2" type="stanza">
        <l id="s2:l1">Ja, jezus heeft ons vrijgesproken;</l>
        <l id="s2:l2">Zijn Vader is in Hem voldaan;</l>
        <l id="s2:l3">Nu is ons 't licht des heils ontstoken;</l>
        <l id="s2:l4">De Heer is waarlijk opgestaan!</l>
        <l id="s2:l5">Bedrukten! staakt uw angstig treuren;</l>
        <l id="s2:l6">Hij, die de rotsen kon verscheuren,</l>
        <l id="s2:l7">Is overwinnaar van den dood!</l>
        <l id="s2:l8">Zoekt jezus, maar met zegezangen;</l>
        <l id="s2:l9">Hij nam de magt der hel gevangen,</l>
        <l id="s2:l10">Toen Hij zijn heilig graf ontsloot.</l>
      </lg>
      <lg id="s3" type="stanza">
        <l id="s3:l1">Ja, jezus leeft; wij zullen leven;</l>
        <l id="s3:l2">De dood heeft nu geen' prikkel meer,</l>
        <l id="s3:l3">Het vol rantsoen, voor ons gegeven,</l>
        <l id="s3:l4">Herstelt ons in Gods vriendschap weêr;</l>
        <l id="s3:l5">De bange vrees is nu geweken;</l>
        <l id="s3:l6">De Christen durft vrijmoedig spreken;</l>
        <l id="s3:l7">De Held van Golgotha verwon;</l>
        <l id="s3:l8">Nu groeijen op de graven bloemen,</l>
        <l id="s3:l9">Die eeuwig jezus grootheid roemen,</l>
        <l id="s3:l10">Ons graf is nu een' levensbron.</l>
      </lg>
      <lg id="s4" type="stanza">
        <l id="s4:l1">Ja, jezus leeft; wij zullen leven;</l>
        <l id="s4:l2">De kluisters van ons zwijgend graf,</l>
        <l id="s4:l3">Zijn in zijn' liefdehand gebleven,</l>
        <l id="s4:l4">Die vrijmagt legt Hij nimmer af;</l>
        <l id="s4:l5">Laat nu ons lied ten hemel dringen;</l>
        <l id="s4:l6">Wij juichen met de hemellingen,</l>
        <l id="s4:l7">Tot eer van Hem, die eeuwig leeft;</l>
        <l id="s4:l8">Hij blijft de rots van ons vertrouwen,</l>
        <l id="s4:l9">Wij mogen veilig op Hem bouwen,</l>
        <l id="s4:l10">De stille hoop, die Hij ons geeft.</l>
      </lg>
      <lg id="s5" type="stanza">
        <l id="s5:l1">Wij loven U met dankb're psalmen,</l>
        <l id="s5:l2">O Sions Vorst! Immanuël!</l>
        <l id="s5:l3">En kroonen U met vreugdepalmen,</l>
        <l id="s5:l4">Als Heerscher o-ver dood en hel!</l>
        <l id="s5:l5">Och! doe uw' deugden in ons wonen;</l>
        <l id="s5:l6">Opdat wij in den wandel toonen,</l>
        <l id="s5:l7">Dat G'in ons hart zijt opgestaan:</l>
        <l id="s5:l8">Dat G'in ons leeft en blijft regeren,</l>
        <l id="s5:l9">Als Koning, dien wij juichend' eeren,</l>
        <l id="s5:l10">Met wien wij naar den hemel gaan.</l>
      </lg>
      <lg id="s6" type="stanza">
        <l id="s6:l1">Sterk ons geloof met nieuwe krachten,</l>
        <l id="s6:l2">Wanneer de dood ons ligchaam sloop',</l>
        <l id="s6:l3">Om op uw' toekomst blij te wachten,</l>
        <l id="s6:l4">En niet beschamen in die hoop.</l>
        <l id="s6:l5">Dan zal de rust ons heilig wezen,</l>
        <l id="s6:l6">En onze ziel den dood niet vreezen,</l>
        <l id="s6:l7">Hoe hoog dan ook de strijd moog' gaan;</l>
        <l id="s6:l8">Dan juichen wij met vast vertrouwen:</l>
        <l id="s6:l9">Wij zullen onzen Heer aanschouwen,</l>
        <l id="s6:l10">Want Hij is waarlijk opgestaan!</l>
      </lg>
    </lg>
  </text>
</song>
