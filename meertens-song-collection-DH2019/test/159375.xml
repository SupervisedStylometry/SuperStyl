<?xml version='1.0' encoding='utf-8' standalone='yes'?>
<song>
  <meta>
    <id>159375</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody>Van Helena</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">HOort toe ghy Christen al,</l>
        <l id="s1:l2">Hoort doch al na dit Liedt,</l>
        <l id="s1:l3">Wat ick verclaren sal,</l>
        <l id="s1:l4">Hoe dat het is gheschiet,</l>
        <l id="s1:l5">Hoe datter een vroom Man,</l>
        <l id="s1:l6">Vyt syn Godt-vruchtich leven</l>
        <l id="s1:l7">Gheensins wou scheyden van,</l>
        <l id="s1:l8">Sijn leven moste gheven.</l>
      </lg>
      <lg id="s2" type="stanza">
        <l id="s2:l1">Het 't welck is gheschiet,</l>
        <l id="s2:l2">Tot Duxmuydin de Stadt,</l>
        <l id="s2:l3">Het Landtschap Flaenderen hiet,</l>
        <l id="s2:l4">Ick sal verclaren dat,</l>
        <l id="s2:l5">Hoe dat het is gheschiet,</l>
        <l id="s2:l6">Want het syn wonder wercken,</l>
        <l id="s2:l7">Ghelijck ghy in dit liet,</l>
        <l id="s2:l8">Verstaen condt en bemercken.</l>
      </lg>
      <lg id="s3" type="stanza">
        <l id="s3:l1">Al in de selve stadt,</l>
        <l id="s3:l2">Was oock een slechte mensch,</l>
        <l id="s3:l3">Die om een aelmoes badt,</l>
        <l id="s3:l4">Versaed hy nae syn wens,</l>
        <l id="s3:l5">Een dach twee drie te voor,</l>
        <l id="s3:l6">Al eer hy werd gevangen,</l>
        <l id="s3:l7">Veroordeelt soo ick hoor,</l>
        <l id="s3:l8">Verbrandt te worden strange.</l>
      </lg>
      <lg id="s4" type="stanza">
        <l id="s4:l1">Doen nu de slechte sach,</l>
        <l id="s4:l2">Datmen hem bracht om't leven,</l>
        <l id="s4:l3">Riep hy met groot beclach,</l>
        <l id="s4:l4">Ghy Moordenaers en dief</l>
        <l id="s4:l5">En zijnde seer verbaest,</l>
        <l id="s4:l6">Soo wild hy int vyer loopen,</l>
        <l id="s4:l7">Maer't volck dat keerd hem haest,</l>
        <l id="s4:l8">Die stonden daer by hoopen,</l>
      </lg>
      <lg id="s5" type="stanza">
        <l id="s5:l1">Als men nu't lichaem bracht,</l>
        <l id="s5:l2">Al op het Galghe velt,</l>
        <l id="s5:l3">Ginck hy met groot  beclach,</l>
        <l id="s5:l4">Nae dese Vroome helt,</l>
        <l id="s5:l5">En was rouwich soo 't scheen,</l>
        <l id="s5:l6">Seer droevich en verleeghen,</l>
        <l id="s5:l7">En ginck al daghen heen,</l>
        <l id="s5:l8">Aensiende snee noch reghen.</l>
      </lg>
      <lg id="s6" type="stanza">
        <l id="s6:l1">Als't vlees haest was vant been,</l>
        <l id="s6:l2">Nam dese slechte heldt,</l>
        <l id="s6:l3">'T gheheel Corpes met een,</l>
        <l id="s6:l4">Al van het Galghe veldt,</l>
        <l id="s6:l5">En is daer mede voort,</l>
        <l id="s6:l6">Ter stede in ghetreden,</l>
        <l id="s6:l7">'T welck veel hebben ghehoort,</l>
        <l id="s6:l8">En syn ghevolghen mede.</l>
      </lg>
      <lg id="s7" type="stanza">
        <l id="s7:l1">Doen nu de slechte quam,</l>
        <l id="s7:l2">Daer den Raedts-heer was tuys,</l>
        <l id="s7:l3">Hy 't selve Corpes nam,</l>
        <l id="s7:l4">En smeet het in syn huys,</l>
        <l id="s7:l5">En heeft ghesproken koen,</l>
        <l id="s7:l6">Hebt ghy syn vlees ghe-eten,</l>
        <l id="s7:l7">'T ghebeent wilt alsoo doen,</l>
        <l id="s7:l8">Dat heeft hy hem verweten.</l>
      </lg>
      <lg id="s8" type="stanza">
        <l id="s8:l1">Doen nu ons lieve Heer,</l>
        <l id="s8:l2">Den Raedts-heer met kranckheyt</l>
        <l id="s8:l3">Ghesmeten had ter neer,</l>
        <l id="s8:l4">Riep hy en heeft gheseydt,</l>
        <l id="s8:l5">Dat hy des goe-mans Geest,</l>
        <l id="s8:l6">Sach over den pael vliegen,</l>
        <l id="s8:l7">'T riep gheduyrigh meest,</l>
        <l id="s8:l8">En wild daer af niet swijghen,</l>
      </lg>
      <lg id="s9" type="stanza">
        <l id="s9:l1">Maer als den pael was wech,</l>
        <l id="s9:l2">Heeft hy ghehouden van,</l>
        <l id="s9:l3">Dit klachlijck ghesegh,</l>
        <l id="s9:l4">Van dese goede man,</l>
        <l id="s9:l5">En is kortelijckx seer dra.</l>
        <l id="s9:l6">Ghescheyden uyt den vleesche,</l>
        <l id="s9:l7">De Heer wees hem ghena,</l>
        <l id="s9:l8">En wilt hem niet af eyssche.</l>
      </lg>
      <lg id="s10" type="stanza">
        <l id="s10:l1">Oorlof regenten al,</l>
        <l id="s10:l2">Ghy die het singht of leest,</l>
        <l id="s10:l3">Schickt u op den wech smal,</l>
        <l id="s10:l4">Wijckt van't ghecroonde beest,</l>
        <l id="s10:l5">Op dat ghy in desen feest,</l>
        <l id="s10:l6">Godts aenschijn meught aenschouwen,</l>
        <l id="s10:l7">En op dat ghy onbevreest,</l>
        <l id="s10:l8">Ghevrijt zijt van't benouwen.</l>
      </lg>
    </lg>
  </text>
</song>
