<?xml version='1.0' encoding='utf-8' standalone='yes'?>
<song>
  <meta>
    <id>188977</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 006 Datheen</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Vvilt my niet straffen Heere,</l>
        <l id="s1:l2">Die misdaen heb so seere,</l>
        <l id="s1:l3">In eenen grammen sin,</l>
        <l id="s1:l4">In uwen torn vervaerlijck,</l>
        <l id="s1:l5">Castijt my niet so swaerlijck,</l>
        <l id="s1:l6">Als ick wel weerdich bin.</l>
      </lg>
      <lg id="s2" type="stanza">
        <l id="s2:l1">Maer wilt u, Heer, ontfarmen,</l>
        <l id="s2:l2">End over my erbarmen</l>
        <l id="s2:l3">Ick ben seer swack altijt.</l>
        <l id="s2:l4">Wilt my ghesontheyt gheven,</l>
        <l id="s2:l5">Want mijn ziel end lijf beven,</l>
        <l id="s2:l6">In desen mijnen strijt.</l>
      </lg>
      <lg id="s3" type="stanza">
        <l id="s3:l1">Mijn geeft hem oock ontstellet</l>
        <l id="s3:l2">Swaer verschricken my quellet,</l>
        <l id="s3:l3">Vreese maeckt my onvro.</l>
        <l id="s3:l4">O Heere hooch ghepresen,</l>
        <l id="s3:l5">Hoe langhe salt noch wesen</l>
        <l id="s3:l6">Dat ick moet blijven so.</l>
      </lg>
      <lg id="s4" type="stanza">
        <l id="s4:l1">Ach wilt u tot my keeren,</l>
        <l id="s4:l2">Wilt oock van my doch weeren</l>
        <l id="s4:l3">Dees benautheyt niet cleyn.</l>
        <l id="s4:l4">Seer groot sijn mijn misdaden,</l>
        <l id="s4:l5">Maer uyt lauter ghenaden,</l>
        <l id="s4:l6">Maeckt my Heer daer van reyn.</l>
      </lg>
      <lg id="s5" type="stanza">
        <l id="s5:l1">Want in de doot seer wreede</l>
        <l id="s5:l2">Wie is die daer verbreede,</l>
        <l id="s5:l3">V lof end eer bequame?</l>
        <l id="s5:l4">Niemant sal in der hellen,</l>
        <l id="s5:l5">Vwen prijs schoon vertellen,</l>
        <l id="s5:l6">Noch dancken uwen naem.</l>
      </lg>
      <lg id="s6" type="stanza">
        <l id="s6:l1">Ick ben moed' end verslaghen,</l>
        <l id="s6:l2">Van gantsch den nacht te claghen,</l>
        <l id="s6:l3">Ick doe swemmen voorwaer.</l>
        <l id="s6:l4">Mijn bedde met mijn weenen,</l>
        <l id="s6:l5">End mijn legher met eenen</l>
        <l id="s6:l6">In mijn tranen eenpaer.</l>
      </lg>
      <lg id="s7" type="stanza">
        <l id="s7:l1">Mijn ghedaente met allen,</l>
        <l id="s7:l2">Is nu, Heer, gantsch vervallen,</l>
        <l id="s7:l3">Door gheduerich gheclach.</l>
        <l id="s7:l4">Om dat aen allen zijden,</l>
        <l id="s7:l5">mijn vyanden verblijden,</l>
        <l id="s7:l6">Voor my met groot ghelach.</l>
      </lg>
      <lg id="s8" type="stanza">
        <l id="s8:l1">Ghy boose wilt nu wijcken</l>
        <l id="s8:l2">Ghy wreede desghelijcken,</l>
        <l id="s8:l3">Vertreckt nu haest van hier.</l>
        <l id="s8:l4">God heeft mijn treurich claghen</l>
        <l id="s8:l5">Na sijn goet welbehaghen</l>
        <l id="s8:l6">Verhoort seer goedertier.</l>
      </lg>
      <lg id="s9" type="stanza">
        <l id="s9:l1">God en wilt niet verachten</l>
        <l id="s9:l2">mijn ghebedt noch mijn clachten,</l>
        <l id="s9:l3">maer hoort my tsijner eer.</l>
        <l id="s9:l4">Mijn beden hem beweghen</l>
        <l id="s9:l5">Ick heb van hem vercreghen,</l>
        <l id="s9:l6">mijn begheerten end meer.</l>
      </lg>
      <lg id="s10" type="stanza">
        <l id="s10:l1">Daerom zijn nu met schanden,</l>
        <l id="s10:l2">Beswaert al mijn vyanden</l>
        <l id="s10:l3">Verbaest zijn sy ghewis.</l>
        <l id="s10:l4">Te rugg moeten sy keeren</l>
        <l id="s10:l5">met schaemten end oneeren,</l>
        <l id="s10:l6">Want my God so goet is.</l>
      </lg>
    </lg>
  </text>
</song>
