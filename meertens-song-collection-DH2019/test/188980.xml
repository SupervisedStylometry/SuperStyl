<?xml version='1.0' encoding='utf-8' standalone='yes'?>
<song>
  <meta>
    <id>188980</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Ik ging nog gisteravond zo heimelijk een gang</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Aenhoort uwen roep al t'samen,</l>
        <l id="s1:l2">Lieve broeders en susters ghemeyn,</l>
        <l id="s1:l3">Met veel rijcke na t'betamen,</l>
        <l id="s1:l4">Noch edel van state reyn,</l>
        <l id="s1:l5">En zijnder gheroepen in s'Hemels pleyn,</l>
        <l id="s1:l6">Die lust hebben in de werelt,</l>
        <l id="s1:l7">En Gods woort achten seer cleyn.</l>
      </lg>
      <lg id="s2" type="stanza">
        <l id="s2:l1">Niet veel wijse na den vleesche,</l>
        <l id="s2:l2">En zijnder gheroepen voorwaer,</l>
        <l id="s2:l3">Maer die arme zijn van gheeste,</l>
        <l id="s2:l4">Die sullen verblijden hier naer,</l>
        <l id="s2:l5">Al zijnse vervolcht hier ende daer,</l>
        <l id="s2:l6">God heeftse al uytvercoren,</l>
        <l id="s2:l7">Dus vreest niet ghy cleyne schaer.</l>
      </lg>
      <lg id="s3" type="stanza">
        <l id="s3:l1">Denckt hoe veel datter waren,</l>
        <l id="s3:l2">Bevrijt en behouden voor scha,</l>
        <l id="s3:l3">Doen NoÃ« sijn achtster ginck varen,</l>
        <l id="s3:l4">En de werelt verginck om die qua,</l>
        <l id="s3:l5">En als de vijf steden van Sodoma,</l>
        <l id="s3:l6">Met den vuere verginghen,</l>
        <l id="s3:l7">En wasser maer drie door Gods ghenae.</l>
      </lg>
      <lg id="s4" type="stanza">
        <l id="s4:l1">Van ses hondert duysent personen,</l>
        <l id="s4:l2">En quamender maer twee int lant,</l>
        <l id="s4:l3">Van Beloften seer schoone,</l>
        <l id="s4:l4">Dwelck was seer triumphant,</l>
        <l id="s4:l5">Dat is een figuer, vaet dit verstant,</l>
        <l id="s4:l6">Al op dat eewich leven,</l>
        <l id="s4:l7">Dat lieflijck is ende plaeysant.</l>
      </lg>
      <lg id="s5" type="stanza">
        <l id="s5:l1">Sy waren niet al aenghename,</l>
        <l id="s5:l2">Die met Gideon souden staen,</l>
        <l id="s5:l3">Dan drie hondert eersame,</l>
        <l id="s5:l4">Die uyter hant lecten saen,</l>
        <l id="s5:l5">Die bevreest waren hiermen t'huyswaerts gaen,</l>
        <l id="s5:l6">Want sy niet sijn bequame.</l>
        <l id="s5:l7">Om teghen die vyanden staen.</l>
      </lg>
      <lg id="s6" type="stanza">
        <l id="s6:l1">Zacharias (wilt dit mercken)</l>
        <l id="s6:l2">Schrijft in sijn derthiende claer,</l>
        <l id="s6:l3">Dat Gods volck in drie percken,</l>
        <l id="s6:l4">Sal ghestelt zij ende twee voorwaer,</l>
        <l id="s6:l5">Werden uytgeroyt, maer de derde schaer,</l>
        <l id="s6:l6">Wert als gout door den vyere,</l>
        <l id="s6:l7">Gheloutert, dit is openbaer.</l>
      </lg>
      <lg id="s7" type="stanza">
        <l id="s7:l1">Een stadt vol alder goeden,</l>
        <l id="s7:l2">Wees den Enghel Esdras goedertier,</l>
        <l id="s7:l3">Wiens wegh (wilt dit bevroeden,)</l>
        <l id="s7:l4">Is maer eens menschen voet breet fier,</l>
        <l id="s7:l5">Op d'een sijde water en op d'andre vyer,</l>
        <l id="s7:l6">Hoe condt ghy daer in gheraken,</l>
        <l id="s7:l7">Ghy en doorgaet dat nauwe eerst hier.</l>
      </lg>
      <lg id="s8" type="stanza">
        <l id="s8:l1">Noch schrijft Esdras verheven,</l>
        <l id="s8:l2">Int vierde boeck int achtste seer claer,</l>
        <l id="s8:l3">Datter veel gheschapen sal wesen,</l>
        <l id="s8:l4">Maer weynich behouden hier naer,</l>
        <l id="s8:l5">En ghelijck datmen vint veel aerde swaer,</l>
        <l id="s8:l6">Om aerden vaten te maken,</l>
        <l id="s8:l7">maer luttel om gouden t'is openbaer.</l>
      </lg>
      <lg id="s9" type="stanza">
        <l id="s9:l1">Ghelijck die groote vloeden al,</l>
        <l id="s9:l2">meerder zijn dan een druppel soet,</l>
        <l id="s9:l3">So is der Godlooser ghetal,</l>
        <l id="s9:l4">Meerder dan Gods kinderen goet,</l>
        <l id="s9:l5">Och hoe claechelijck ist, zijt dies wel vroet,</l>
        <l id="s9:l6">O menschen wilt u bekeeren,</l>
        <l id="s9:l7">Ende niet meer sonde en doet.</l>
      </lg>
      <lg id="s10" type="stanza">
        <l id="s10:l1">Oock spreeckt Christus verheven,</l>
        <l id="s10:l2">Dat de wegh is smal en cleyn,</l>
        <l id="s10:l3">Die daer leyt tot den leven,</l>
        <l id="s10:l4">En luttel vinden hem certeyn,</l>
        <l id="s10:l5">Dus wilt u maken van sonden reyn</l>
        <l id="s10:l6">En leven na t'woort des Heeren,</l>
        <l id="s10:l7">Op dat ghy comt by Christum ghemeyn.</l>
      </lg>
      <lg id="s11" type="stanza">
        <l id="s11:l1">De wegh is groot en wijde</l>
        <l id="s11:l2">Die ter hellen leyt wilt dit verstaen</l>
        <l id="s11:l3">Sy gaen derwaerts aen alle zijde,</l>
        <l id="s11:l4">So de Schriftuere ons doet vermaen,</l>
        <l id="s11:l5">Want de Helle heeft haer wijdt open gedaen</l>
        <l id="s11:l6">So wy in Esaias lesen,</l>
        <l id="s11:l7">En veel zijnder die daer in gaen.</l>
      </lg>
      <lg id="s12" type="stanza">
        <l id="s12:l1">Noch stater claer wilt hooren,</l>
        <l id="s12:l2">Datter veel gheroepen zijn</l>
        <l id="s12:l3">maer weynich uytvercoren,</l>
        <l id="s12:l4">Spreeckt Christus, verstaet wel mijn,</l>
        <l id="s12:l5">Want sy niet en trecken eene lijn</l>
        <l id="s12:l6">maer beminnen de duysterheden,</l>
        <l id="s12:l7">meer dan het clare sonne schijn.</l>
      </lg>
      <lg id="s13" type="stanza">
        <l id="s13:l1">Schickt u na de behoorte,</l>
        <l id="s13:l2">Spreeckt de Jeere, verstaet dit al,</l>
        <l id="s13:l3">Dat ghy al door de poorte</l>
        <l id="s13:l4">In gaet die daer is seer smal,</l>
        <l id="s13:l5">want menich daer na arbeyden sal</l>
        <l id="s13:l6">Ende en sal daer niet in comen,</l>
        <l id="s13:l7">Om dat hy niet en is vant ghetal.</l>
      </lg>
      <lg id="s14" type="stanza">
        <l id="s14:l1">Tis tijdt (heeft Petrus gheschreven)</l>
        <l id="s14:l2">dat d'oordeel haer sal comen aen,</l>
        <l id="s14:l3">Al die gherechtelijck leven,</l>
        <l id="s14:l4">Ghelijck kinderen Gods onderdaen:</l>
        <l id="s14:l5">Ist dat de rechtveerdige nauwe en sal staen</l>
        <l id="s14:l6">Int boeck des levens ghepresen</l>
        <l id="s14:l7">Hoe salt met den ongheloovighen gaen.</l>
      </lg>
      <lg id="s15" type="stanza">
        <l id="s15:l1">Broeders en susters reene,</l>
        <l id="s15:l2">Bidt voor my so doen ick voor dy</l>
        <l id="s15:l3">Op dat wy alghemeene</l>
        <l id="s15:l4">moghen gaen door desen wegh vro,</l>
        <l id="s15:l5">So sullen wy hier namaels wesen bly,</l>
        <l id="s15:l6">Als wy by een vergaren,</l>
        <l id="s15:l7">haer niet dan eeuwighe vreucht en zy.</l>
      </lg>
    </lg>
  </text>
</song>
