<?xml version='1.0' encoding='utf-8' standalone='yes'?>
<song>
  <meta>
    <id>40885</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>O rad van avontuur</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">O radt van avontueren,</l>
        <l id="s1:l2">hoe wonderlijck draeyt u spille;</l>
        <l id="s1:l3">den eenen moet ongeluc gebueren,</l>
        <l id="s1:l4">die ander heeft so wel sinen wille;</l>
        <l id="s1:l5">van die coninghinne van Denemercke,</l>
        <l id="s1:l6">Ysabeele, dat vrouwelijc graen,</l>
        <l id="s1:l7">die clachte die si dede,</l>
        <l id="s1:l8">- God verleene haer die eewige vrede, -</l>
        <l id="s1:l9">dat suldi hier na verstaen.</l>
      </lg>
      <lg id="s2" type="stanza">
        <l id="s2:l1">‘O coninck van Denemercken,</l>
        <l id="s2:l2">mijn man, mijn here reyn,</l>
        <l id="s2:l3">God wil u in duechden stercken</l>
        <l id="s2:l4">ende alle mijn kinderkens cleyn;</l>
        <l id="s2:l5">nu moet ic van u scheyden</l>
        <l id="s2:l6">ende laten u in eenen soberen staet;</l>
        <l id="s2:l7">God willet hem vergheven</l>
        <l id="s2:l8">die ons dus hebben verdreven,</l>
        <l id="s2:l9">oft daer toe gaf den eersten raet.</l>
      </lg>
      <lg id="s3" type="stanza">
        <l id="s3:l1">Mijn broeders zijn verheven</l>
        <l id="s3:l2">ende mijn susters in staten groot;</l>
        <l id="s3:l3">eylaes, wi zijn verdreven</l>
        <l id="s3:l4">ende liggen hier in groote noot;</l>
        <l id="s3:l5">o heeren ende prelaten,</l>
        <l id="s3:l6">diemen hier al met ooghen aensiet,</l>
        <l id="s3:l7">coemt doch alle mijn kinderkens te baten;</l>
        <l id="s3:l8">dat icse nu moet laten,</l>
        <l id="s3:l9">dat is mi een groot verdriet.’</l>
      </lg>
      <lg id="s4" type="stanza">
        <l id="s4:l1">Die Coninc sprac met weenenden ooghen:</l>
        <l id="s4:l2">‘och edel vrouwe en zijt niet versaecht,</l>
        <l id="s4:l3">hoe salt mijn herte ghedoghen,</l>
        <l id="s4:l4">dat ghi dus deerlijc claecht;</l>
        <l id="s4:l5">die kinderen sullen wel op gheraken,</l>
        <l id="s4:l6">den Keyser wort haer onderstant,</l>
        <l id="s4:l7">ic hope ic salt so maken,</l>
        <l id="s4:l8">Gods gracie sal met mi waken</l>
        <l id="s4:l9">dat ick sal comen in mijn lant.’</l>
      </lg>
      <lg id="s5" type="stanza">
        <l id="s5:l1">- ‘Adieu vrou Janne, lieve moeder,</l>
        <l id="s5:l2">God behoede u voor teghenspoet!</l>
        <l id="s5:l3">ende u, Kaerle, lieve broeder,</l>
        <l id="s5:l4">dat edel keyserlijc bloet;</l>
        <l id="s5:l5">hadde ic tegen u moghen spreken -</l>
        <l id="s5:l6">mer ic moet sterven die doot -</l>
        <l id="s5:l7">ende claghen u mijnen ghebreken,</l>
        <l id="s5:l8">dat mijn kinderen niet en worden versteken,</l>
        <l id="s5:l9">so en ware mi gheen stervens noot.</l>
      </lg>
      <lg id="s6" type="stanza">
        <l id="s6:l1">‘Adieu hertoghe van Oostenrijcke,</l>
        <l id="s6:l2">Don Fernandus, broeder goet,</l>
        <l id="s6:l3">ende Leonora dier ghelijcke,</l>
        <l id="s6:l4">God behoede u voor teghenspoet!</l>
        <l id="s6:l5">ende Katherijne, suster reyne,</l>
        <l id="s6:l6">die ic noyt en hebbe gesien,</l>
        <l id="s6:l7">adieu myn kinderkens cleine,</l>
        <l id="s6:l8">adieu mijn vrienden alle ghemeyne,</l>
        <l id="s6:l9">adieu mijn man, coninclijck engyen.’</l>
      </lg>
      <lg id="s7" type="stanza">
        <l id="s7:l1">Dit heeft die coninghinne ghesproken,</l>
        <l id="s7:l2">te Swijnaerde, alst is bekent,</l>
        <l id="s7:l3">daer haer herte is ghebroken,</l>
        <l id="s7:l4">den Coninck daer zijnde present,</l>
        <l id="s7:l5">den XIX. Januario tghewaghen,</l>
        <l id="s7:l6">CCCCC.XXV. beleven;</l>
        <l id="s7:l7">hi machse wel beclaghen</l>
        <l id="s7:l8">ende in zijn herte draghen,</l>
        <l id="s7:l9">also langhe als hi mach leven.</l>
      </lg>
    </lg>
  </text>
</song>
