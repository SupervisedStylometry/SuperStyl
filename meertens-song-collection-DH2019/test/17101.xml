<?xml version='1.0' encoding='utf-8' standalone='yes'?>
<song>
  <meta>
    <id>17101</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Naar oostland wil ik varen</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">‘In Oostlant wil ic varen,</l>
        <l id="s1:l2">mijn bliven en is hier niet lanck,</l>
        <l id="s1:l3">met eender schoonder vrouwen,</l>
        <l id="s1:l4">si heeft myn herteken bevaen.’</l>
      </lg>
      <lg id="s2" type="stanza">
        <l id="s2:l1">Hi nam dat maechdeken reyne</l>
        <l id="s2:l2">al bider witter hant,</l>
        <l id="s2:l3">hi leydese op een eynde,</l>
        <l id="s2:l4">daer hi een beddeken vant.</l>
      </lg>
      <lg id="s3" type="stanza">
        <l id="s3:l1">Daer lagen si twee verborgen</l>
        <l id="s3:l2">den lieven langhen nacht,</l>
        <l id="s3:l3">van tsavonts totten morghen,</l>
        <l id="s3:l4">tot dat scheen den lichten dach.</l>
      </lg>
      <lg id="s4" type="stanza">
        <l id="s4:l1">‘Wel op, ghi ridder coene,’</l>
        <l id="s4:l2">sprack si, dat meysken fijn:</l>
        <l id="s4:l3">‘keert u herwaerts omme,</l>
        <l id="s4:l4">mi weet een wilt vogelken.’</l>
      </lg>
      <lg id="s5" type="stanza">
        <l id="s5:l1">- ‘Hoe soude ic mi omkeren,</l>
        <l id="s5:l2">mijn hooft doet mi so wee,</l>
        <l id="s5:l3">en waer dat niet gaschiedet,</l>
        <l id="s5:l4">ten schiede nemmermeer.</l>
      </lg>
      <lg id="s6" type="stanza">
        <l id="s6:l1">‘Had ic nu drie wenschen,</l>
        <l id="s6:l2">drie wenschen also eel,</l>
        <l id="s6:l3">so soude ic nu gaen wenschen</l>
        <l id="s6:l4">drie roosen op eenen steel.</l>
      </lg>
      <lg id="s7" type="stanza">
        <l id="s7:l1">‘Die eene soude ick plucken,</l>
        <l id="s7:l2">die ander laten staen,</l>
        <l id="s7:l3">die derde soude ic schencken</l>
        <l id="s7:l4">der liefster die ic haen.</l>
      </lg>
      <lg id="s8" type="stanza">
        <l id="s8:l1">‘Aen ghene groene heyde</l>
        <l id="s8:l2">daer staen twe boomkens fijn,</l>
        <l id="s8:l3">die een draecht noten muscaten,</l>
        <l id="s8:l4">die ander draecht nagelkijn.</l>
      </lg>
      <lg id="s9" type="stanza">
        <l id="s9:l1">‘Die naghelen die zijn soete,</l>
        <l id="s9:l2">die noten die zijn ront:</l>
        <l id="s9:l3">wanneer so sal ic cussen</l>
        <l id="s9:l4">mijns liefs rooden mont?’</l>
      </lg>
      <lg id="s10" type="stanza">
        <l id="s10:l1">Die ons dit liedeken sanck,</l>
        <l id="s10:l2">so wel ghesonghen haer,</l>
        <l id="s10:l3">dat heeft gedaen een lansknecht;</l>
        <l id="s10:l4">God geve hem een goet iaer!</l>
      </lg>
    </lg>
  </text>
</song>
