<?xml version='1.0' encoding='utf-8' standalone='yes'?>
<song>
  <meta>
    <id>16826</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Mijn heer van Valkenstein</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic sach minen here van Valkenstein</l>
        <l id="s1:l2">uit sijnre borch wechriden;</l>
        <l id="s1:l3">sijn schilt dat voerde hi neven hem,</l>
        <l id="s1:l4">dat blanke swaert an der siden.</l>
      </lg>
      <lg id="s2" type="stanza">
        <l id="s2:l1">‘God groete di, here van Valkenstein,</l>
        <l id="s2:l2">sijt ghi des landes een here,</l>
        <l id="s2:l3">so gheeft mi weder den ghevanghen van mijn</l>
        <l id="s2:l4">om aller joncfrouwen ere.’</l>
      </lg>
      <lg id="s3" type="stanza">
        <l id="s3:l1">- ‘Den ghevanghene dien ik ghevanghen heb,</l>
        <l id="s3:l2">en sal gheen ghenade ghebueren,</l>
        <l id="s3:l3">hi licht in den toren te Valkenstein</l>
        <l id="s3:l4">daer moet hi die doot besueren.’</l>
      </lg>
      <lg id="s4" type="stanza">
        <l id="s4:l1">- ‘Licht hi in den toren te Valkenstein</l>
        <l id="s4:l2">ende moet hi die doot besueren,</l>
        <l id="s4:l3">so wil ic dichte die mueren sijn</l>
        <l id="s4:l4">ende mijn liefken helpen trueren.’</l>
      </lg>
      <lg id="s5" type="stanza">
        <l id="s5:l1">Ende doen si teghen die mueren trat,</l>
        <l id="s5:l2">sie hoorde haer liefken daer inne:</l>
        <l id="s5:l3">‘dat ic u moet helpen ende niet en can</l>
        <l id="s5:l4">dat benemet mi alle mijn sinnen.’</l>
      </lg>
      <lg id="s6" type="stanza">
        <l id="s6:l1">- ‘Naer huis, naer huis, schoon joncfrou saert,</l>
        <l id="s6:l2">God late di troost ghebueren,</l>
        <l id="s6:l3">neemt desen jare enen anderen man</l>
        <l id="s6:l4">die u can helpen trueren.’</l>
      </lg>
      <lg id="s7" type="stanza">
        <l id="s7:l1">- ‘Neem ic desen jare enen anderen man,</l>
        <l id="s7:l2">bi mi so moet hi slapen;</l>
        <l id="s7:l3">mijn trueren en wil ic niet varen laen,</l>
        <l id="s7:l4">hi mi verstoten mochte.</l>
      </lg>
      <lg id="s8" type="stanza">
        <l id="s8:l1">‘Ic wilde hi hadde een telderkijn</l>
        <l id="s8:l2">ende alle joncfrouwen mochten riden,</l>
        <l id="s8:l3">so mocht ic met den here van Valkenstein</l>
        <l id="s8:l4">om mijn soete liefken striden.’</l>
      </lg>
      <lg id="s9" type="stanza">
        <l id="s9:l1">- ‘Och neen, och neen, schoon joncfrou saert,</l>
        <l id="s9:l2">daer af moest ic draghen schande,</l>
        <l id="s9:l3">gaet, nemet u liefken bider hant</l>
        <l id="s9:l4">ende trecket met hem uten lande.’</l>
      </lg>
      <lg id="s10" type="stanza">
        <l id="s10:l1">- ‘Ic en trecke also uit dinen lande niet,</l>
        <l id="s10:l2">wilt mi eerst een briefken scriven,</l>
        <l id="s10:l3">op dat als ic come in dat vreemde lant,</l>
        <l id="s10:l4">ic daerinne mach verbliven.’</l>
      </lg>
      <lg id="s11" type="stanza">
        <l id="s11:l1">Ende doe si opter heiden quam,</l>
        <l id="s11:l2">begonste si luide te singhen:</l>
        <l id="s11:l3">‘nu can ic den here van Valkenstein</l>
        <l id="s11:l4">met minen woorden dwinghen.</l>
      </lg>
      <lg id="s12" type="stanza">
        <l id="s12:l1">‘Ende dat ic nu niet segghen can,</l>
        <l id="s12:l2">so wil icker nu singhen:</l>
        <l id="s12:l3">ic mochte den here van Valkenstein</l>
        <l id="s12:l4">met minen woorden dwinghen.’</l>
      </lg>
    </lg>
  </text>
</song>
