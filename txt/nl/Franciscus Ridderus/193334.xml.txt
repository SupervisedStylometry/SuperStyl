 NA dat Gods Volk gedoold had veertig jaer, So namen sy het Land der Amoriten; Balack huerd' Bileam doe tegen haer: 't Volk viel tot hoerery door Moabiten. Dog Pinehas nam 't Wraek-zwaert in de hand, Waer door hy 't vuyle paer de buyk op-rijte. 't Volk won ook Moab: Ruben ende Gad Namen voor haer dees overwonnen Landen: Doe reysde Moses aller menschen pad; En Josua nam d' oppermagt in handen: Hy leyde 't Volk droog-voets door de Jordaen: En sogt terstond te strijden met Vyanden. Sijn eerste winst was 't schoone Jericho: Doe Rahab had sijn Spions in-genomen: Hy dagt het soude voorts gaen even so: Maer Achans dief-stal deed' de vloek haest komen. Gods Volk had eerst de neder laeg voor Ai: Dog Achans dood heeft haer den vloek benomen. Sy dempten strakx niet gantsch de Cananijt: Veel min doe 't Volk begon godloos te leven. De Philistijn en ook de Amorijt, En and're meer deden 't Volk dikwils beven: Tot God door Othniel, door Ehuds zwaert, Door Debora verlossing heeft gegeven. 