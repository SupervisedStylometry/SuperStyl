 O Jesus Christus! hoogste goed! O bronwel van genaden! Zie toch, hoe ik in myn gemoed Met smerten ben beladen: Veel pylen steeken in myn hart, Zoo dat ik Zondaar, heel benard, Door druk ben neergeslagen. Ruk Gy die pylen uit myn Ziel: Doe my niet langer klagen! Aan 't Kruis, daar 't U zoo smertlyk viel, Hebt Gy myn straff gedragen; Op dat ik in myn euveldâan, Niet eeuwig zou verloren gaan En helsche pynen lyden. Ach God! als ik bedenk met smart De snoodheid van myn gangen, Dan valt een steen my op het hart; Ik word met vrees bevangen: Ik wist geen uitkomst uit myn pyn, En zou gewis verloren zyn, Had Gy m' Uw woord onthouden. Doch Heer! Uw Woord verzekert my, Dat hun, die waarlyk treuren, De Schuld geheel vergeven zy, En 't leven zal gebeuren: Dewyl het Uw genâ belooft, Dien, die oprecht in U gelooft, Verbryzeld in zyn harte. Wel dan! wyl ik my schuldig ken, En 'k U zoo vaak kwam klagen: Wyl ik een treurig zondaar ben, Dien zyne schulden knagen: Wyl ik zoo gaarn myn vuil gemoed Zag afgewasschen in Uw bloed, Met David en Manasse. Zoo kom ik ook tot U o Heer! In mynen nood getreden: Ik val voor Uwe voeten neêr. Ai hoor myn Zielsgebeden! Ai scheld my uit genade kwyt, Al 't geen ik, in myn levenstyd, Heb tegen U misdreven. Myn God en Heer, vergeef het my, uit loutere Genade: Maak my van 't juk der zonden vry, Dat die my nooit meer schade. Ach! dat myn Ziel in stilheid, Heer! In alles leeve t'Uwer Eer, En als Uw Kind U diene! Ach! dat Uw Geest my sterk' en voed': Genees my door Uw wonden: Wasch met Uw doodzweet myn gemoed, In myne laatste stonden: Voer my, als 't U behaagt, van d'aard', In 't waar geloove hemelwaerd, By âl Uw uitverkoornen. 