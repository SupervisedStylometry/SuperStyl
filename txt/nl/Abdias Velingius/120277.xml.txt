 Levens Zon, die door het duister, Met Uw straalen schittert heen! Alle glans is by den luister Uwer heerlykheid te kleen: By U, is de goude pracht Van de starren enkel nacht: Zon en Maan, die groote lichten, Moeten voor Uw luister zwichten. 'T Zyn verkwikkelyke straalen, Die het Zonlicht neder schiet: Alles moet in vreugde praalen, Wat Uw gunstryk licht geniet. Gy hebt, midden uit den nacht, Licht en leven weergebracht: Toen Gy leed in 't aklig duister, En de Zon verborg haar luister. O hoe scheen daar in het donker, Daar Gy tusschen moorders hingt, 'T liefde vuur met hel geflonker Daar G' Uw kindren meÃª omringt, Toen Gy 's Afgronds helschen damp, Doofde, door Uw zwaaren Kamp! Anders deden helsche strikken Rook en zwavel ons verstikken. Kom dan Jesus, dat Uw klaarheid Schepp', uit 't zondig donker, licht. Toon aan my den weg der waarheid; Toon Uw glansryk aangezicht, Dryf het duister uit myn ziel, Die, ter woning', U geviel. Laat de Satan nooit verwerven, Dat ik dit Uw licht moet derven! Heer! Gy ziet, ik lig in 't duister: Dwaling heerscht in myn gemoed: Wyl myn ziel noch mist dien luister, Die haar helder schynen doet. Wanneer zal myn Geest dien glans Krygen uit den Hemeltrans? Ach! dat alles eens mogt sterven, Wat Uw schynzel wil bederven! Waart Gy 't niet, die uit het donker, Daar de waereld eerst in lag Godlyk riept het hel geflonker? En hoe schielyk werd het dag? Sterke God, daar 't al voor zwicht, Zeg noch eens, het worde licht! Laat zich nooit des vleesches lusten Tegen U ten stryd' uitrusten. Laat my in uw licht steets wandlen, Morgenstar vol heerlykheid! Laat my zoeken zoo te handlen, Als Uw woord my heeft gezeid: En gelyk Gy zyt geteeld, Naar uws Vaders heerlyk beeld, Laat ook alzo toch uw straalen In my Uw gelyknis maalen. Ik moet heilig zyn, en maken, Dat 'k U ken, gelyk gy my: 'K moet als gy in lievde, blaaken: Geef dat 'k daar toe magtig zy! Scheen Uw Godlyk licht wel eer, In den engen Tempel, Heer! Waarom zoud G' U wygrig toonen, Om in mynen Geest te wonen? Woon en heersch, bestraal en heilig My, die geef u 't gansch gemoed: Maak my door Uw sterkte veilig: Zend in my Uw licht en gloed: Eene Zon is 's Weerelds vreugd! Eene Zon myn hart verheugt: Zou die warmte my verlaaten, Wat zou my dan 't leven baten? 