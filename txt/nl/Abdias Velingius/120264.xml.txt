 Zelfstandig woord van God gezonden, Gelyk een straal van 't Godlyk licht, Zoo vaak men raadloos wordt bevonden, Geeft gy den blinden ziels gezicht. Ik zink voor uwe voeten needer: 't Vernuft is niet dan duisterniss': Ik word geslingert heen en weder, En blyv noch eeven ongewis. Ik durf naar eigen raad niet luistren; De list van 't vleesch is my bekend, Dat zich door valsheid laat verduistren, En zich aan ydlen schyn gewent. Gy zyt de bron van alle waarheid, Tot wysheid ons van God gebragt; En in Uw leer is niets dan klaarheid, Uw Geest verdryft den valen nacht. Myn Leeraar, my van God geschonken, Geef my een hart, dat, wel bedacht, Steeds moog' in leerzaamheid ontfonken, En op Uw lessen geven acht. In 't geen Gy my wilt openbaren Stel daar my altoos in gerust, Leer my ook vroolyk samen paaren Standvastigheid, gedult en lust. Maak my een werktuig Uwer Eere, Waar toe, zoo, waar het U behaagt: Op dat het alles tot U keere Wat in my door U vruchten draagt. Nooit doe my s' menschen vonnis schrikken, Wyl niemand Uw besluiten zag: Gy zult toch eindlyk alles schikken, 't Verholen brengen aan den dag. 