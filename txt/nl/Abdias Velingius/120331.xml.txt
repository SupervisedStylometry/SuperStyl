 Weg! spreek my niet van goud of schatten, Van pracht en schoonheid deezer aard': Al, wat de waereld moog bevatten, Is in myn oog geen blydschap waard. De waereld met haar ydelheden Vergaat, de schoonheid raakt te niet: De tyd, die nimmer wordt verbeden, Vernielt het alles wat men ziet. In Jesus vind ik all' myn vreugde, Myn Goud, myn schat, myn hoogste lust, In Hem myn oog zich vaak verheugde, In Hem vind myne ziele rust. Hy is alleen myn licht en leven, De waarheid zelv, het eeuwig woord, De boom, die my zal voedzel geven, Myn rots, myn steunzel, dat my schoort. Hy is de Koning aller eeren: Hy is de Heer der heerlykheid: Hy kan myn smart in vreugd' verkeeren: Hy heeft my eeuwig heil bereid. Geen magt kan Zyne sterkte dwingen: Zyn Ryk zal door geen tyd vergaan: Zyn Troon kent geen verwisselingen, Maar zal in eeuwigheid bestaan. Nooit is Zyn Rykdom te doorgronden: Zyn schoon gelaat, al wat men ziet, En al wat aan Hem wordt gevonden, Verandert, of veroudert niet. Door Hem kan ik ten Hemel streven En worden aan Zyn glans gelyk; Hy zal my zoo veel schatten geven Dat ik word' onuitputbaar ryk. Al moet ik dan hier veel ontbeeren, Zoo lang ik treed' in 't aardsche stof, Geen nood! Hy zal my mild vereeren Met heil in 't Heerlyk Hemelhof! 