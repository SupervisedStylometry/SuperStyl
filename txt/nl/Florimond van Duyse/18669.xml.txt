 't Was op eenen goeden-vrijdag nacht, de klokjes luidden daar al zoo treurig, 't was de heer Jesus, die in zijn bitter pijn en passie lag, de bitter dood ging God bezuren. Ons Heer trok zoo dikwijls te poorten uit, te poorten uit, te stedenwaart binnen; 't was zijn allerliefste moedertje, die achter hem kwam bedroefd van herten, bedroefd van zinnen. ‘Wel moeder,’ zei God, ‘lieve moeder van mij, al uw' droefheid en kan mij niet baten; ik moet gaan sterven den bitteren dood om alle menschen zalig te maken.’ De Heer op den berg van Calvarie kwam gegaan, hij liet zijn kruisje ter aardewaart zinken; al zijn gebenedijde wondetjes scheurden in tween, zijn dierbaar bloed liet God daar schinken. Waar zijn zij nu al die dorstig zijn, waar zijn zij nu al die dorstig wezen? Zegt dat zij komen drinken van den heere Jesus' rooden koelen wijn, 't eerste wondetje ligt ontsteken. Waar is de jeugd, waar is de vreugd, waar is het dansen, waar is het springen? t' Is al vergaan in droef getreur gelijk de sneeuw voor zonneschingen. 