 Ik was er een haasje al in het groene woud, ik werd zoo nagedreven en zoo nagestouwd! En al die edellieden zij naderen, wij vlieden. Zij zullen mij ja vangen door hun geweld; denkt eens hoe dat mijn ledekens hiervan zijn ontsteld! En ik eet niet als nat gras ende groen: kan ik dan minder schade aan doen? Ja, niet als groene bladen om mij te verzaden; klaar water uit een beek of een rivier, dat drink ik tot mijn plezier. En als ik loop op de bergen zeer snel, dan zijn er mij de hondekens veel te fel, en in het nederdalen zij mij zoo achterhalen: zij zijn der op mij zoo zeer verwoed, want zij dorsten naar mijn onnoozel bloed! Dan gaan zij in eene ronde staan, en vragen: ‘wiens hondeken heeft het nu gedaan?’ De eene zeit: ‘de mijne,’ de andre zeit: ‘de zijne,’ doch wiens hondeken het gedaan heeft of niet, ik arm haasje, ik ben in het verdriet! Hoe menige dame en edele juffrouw die dragen van mijn velleken een zachte mouw, aan handen en aan armen om hen wat te verwarmen; zij dragen zoo menigen schoonen hoed al van mijn velleken zeer zacht en zeer goed. Maar ever schep ik nog goeden moed: dan word ik al geëten van het edel bloed. In alles zij letten: zij mij nederzetten, zij drinken op mij den koelen wijn... kan der wel een properder diertje zijn? Maar ever prijs ik de jagers van jacht: zij komen wel bij dage, maar niet bij den nacht; maar die lompe boeren die komen ons beloeren met koperen garen zeer straf en zeer groot: onnoozel zoo helpen zij ons ter dood. 