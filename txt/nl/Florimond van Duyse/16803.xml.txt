 Ic clam den boom al uppe die mi te hoghe was, die tacskens braken aen stucke en ic viel al in dat gras. ‘Schoon lief, wilt ghi met mi riden, schoon lief, wilt ghi met mi gaen? Ic salder, liefken, u leiden daer de rode rooskens staen.’ - ‘Ic en wil met u niet riden, ic en wil met u niet gaen, mijn vader soude mi schelden, mine moeder soude mi slaen.’ - ‘Waeromme soude hi u schelden? waeromme sou si u slaen? Ghi en hebt den rooden rooskens ghene schade ghedaen?’ 