 Ic draech dat liden verborghen, besloten in minen gront; van savonts totten morghen wordic daer af ghewont. Ic bin alleen in liden, och lacy, ic bin alleen; hoe soudic mi verbliden, der trouwen en vindic gheen. Mijn hert dat leit in sorghen, in groter banghicheit; van savonts totten morghen is mi dat liden bereit. Daer comt so menich suchten al uut mijns herten gront; mocht ic dat suchten vluchten, ic dede vlucht ter stont. Mer nu ist dus gheleghen, ten mach niet anders sijn; men wils mi niet verdreghen, dus blijft dat suchten mijn. Ic selt den ghenen claghen die alle dinc vermach; wil hijt mi helpen draghen so wort mijn liden sacht. Ic wil mi in hem verbliden ende hopen tot alre tijt, dat hi mi voor dit liden sel gheven groot jolijt. Hi heeft die perse ghetreden al om die minne van mi, ic selt hem danken weder, so veer alst is in mi. Ic draghe dat liden verborghen, besloten in minen gront; van den avont totten morghen worde ic daer af ghewont. Ic ben alleen int liden, och lacy, ic bin alleen; hoe soudic mi verbliden, der trouwen en vindic gheen. Daer comet so menich suchten al uut mijns herten gront; mochtic des lidens vluchten, ic dedet in corter stont. Nu ist aldus gheleghen, ten mach niet anders sijn; men willes mi niet verdreghen, dus blivet die sorghe mijn. Och wie mach icket bet claghen, dan die den troost verleent; hi wilt mi helpen draghen, tis also trouwen vrent. Ic wil in hem verbliden ende hopen tot alre tijt, dat hi mi voor dit liden sal gheven groot jolijt. Die trooster van hier boven, die alle herten kent, die wille wi altoos loven, als hi ons liden toesent. Hi heeft die perse ghetreden al om die minne van mi; ic salt hem weder ghelden so veel alst in mi si. Hoe vele du kanste gherapen al uut den liden mijn, dat gheve ic di te baten, tmoet al gheleden sijn. Ick drage dat liden verborghen, besloten in minen gront, van tsavonts totten morghen worde ick daer af ghewont. Daer comt so menich versuchten al wter herten mijn; waer sal ick henen vluchten ten mach niet anders sijn. Ick had eenen vrient vercoren ende nu en vinde icx niet; die vrienscap is verloren, ontrouwe is mi ghesehiet. Ic ben alleen in liden, och lacy, ick ben alleen, hoe mach ick mi verbliden, der trouwen en vinde ic gheen. O goede Heere der Heeren, wilt mi in staden staen, waer sal ic henen keeren, ick ben met druck bevaen. Och wat sal ick beghinnen? Dat en weet ick waerlijck niet, al in mijn herte van binnen so lide ick swaer verdriet. Hier om heb ic mededoogen met die in liden sijn; hebt altijt God voer ooghen, der menschen trou is cleyn. Och minne der creatueren, wat hebdy mi ghedaen? om u so moet ick trueren ende weenen menigen traen. Nochtans so wil ick hopen ende maken eenen moet, sijn gratie staet altijt open, het sal noch wesen goet. O moeder ende maghet, slaet doch u ooghen op my, mijn herte is seer versaghet, ick bid u, staet mi bi. Ic drage dat liden verborgen in mynes herten grunt, van den avende to den morgen werde ick dar van gewunt. Eth komet so mannich suchten in mynes herten grunt, mochte ick der suke genesen, ick dedet in korter stund. Und is et aldus gelegen und mach es nicht anders syn, men wyls my nicht verdregen des blyfft de sorge in my. Dem wyl ick et clagen, de alle herten kent; he salt me helpen dragen, he is my so truwen vrent. Och troister van hir boven, de allen troist verlent, den wylle wy altydt loven, wan he uns liden to sent. He heft de persse getreden al umme den wyllen myn, des wil ick em vergelden so vele als is in my. 