 Met rechte singhen wy nieuwen sanck, Heer Ihesus is gheboren; hy heeft de menscheyt aenghenoemen, dat zal ons allen vromen. All dat is in wesen sal, heeft God in zynre machte; all sonder wee was God gheboren ter couder middernachte. Segt my, lieve her Joseph, was daer eynighe feeste, daer dat kint geboren was tusschen .II. stomme beesten. Daer en was bont noch grouwe, noch pelsen noch ghesmyde, oreten was zyn wyeghe stroe; dats ons een groete iolijde. Dye osse ende dye ezell bedreven daer grote wonder, daer dat kint gheboren wass in doeckelkeyn ghewonden. Doen ons lieve vrou inden tempel quam, Symeon quam haar teghen: ‘nu heb ic al dat ic begeere, ic en wil nyet langher leven.’ O, o, o, o, gloriam, datz tzuetste vander minnen, dat is heer Ihesus Marien soen, God dye laten ons ghewinnen, 