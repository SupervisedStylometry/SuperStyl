 SOo voed' ons dan, ô Hemels-Brood! En Drank! van God gegeeven! Uw kracht bevryd' ons van den dood! En doe ons voor U leeven! Kleed' ons in Uw' Geregtigheid! Op dat w' in 't witte wand'len, En door vernieuwde reinigheid, Naar Uwen wille hand'len! Dat onse Ziel, dus aangedaan, Uw Beeld, en Werk vertoone! Dat yeder onser doch voortaan Uw Cieraad sy, en Kroone! En, dat de kracht, die uyt U gaet, Gestaâg in ons verwekke Een goede Reuk', die met der daed Ook and'ren tot U trekke! Wy dragen ons te zaam, ook nu, Vrywillig op, ô KONING! Ons herte sy, en blyv' voor U Een plaatse van in-wooning! Daar is de hand! het hert! het oog! 't Geeft alles zig hier neeven! Send GY de kragten van om hoog, Die eeuwig ons doen leeven! 