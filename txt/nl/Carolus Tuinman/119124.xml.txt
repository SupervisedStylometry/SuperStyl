 O Eeuwig onuitspreek'lijk WOORD, Gantsch onbegrijp'lijk in uw Wezen: Spreek zo doch dat mijn ziel U hoort, En Gy gelooft werd en geprezen. Eens schiept Gy gantsch het Al uit niet Door uw bevel, waar meê Gy 't heden Noch steunt en stiert: laat uw gebied Die zelve kracht aan my besteden. Gy kond, ô WOORD! slechts met een woord De doode rompen doen verrijzen: Breng zo in my het leven voort, En doe 't my met de daad bewijzen. Straks stild' uw woord de woeste zee En deê den storm en winden rusten: Spreek zo een woord tot my ook meê, Tot teug'ling van mijn woeste lusten. Komt ziels of lichaams zwaar verdriet 't Benauwde hert als overstelpen: Zo Gy verlossingen gebied, Dan kan een enkel woord my helpen. Zo Gy uw mond maar open doet, Dan komt'er Honigzeem uitvlieten, En Zielen-Balzem, die 't gemoed Terstond genezing doet genieten. Bestier mijn tong, ô eeuwig WOORD! En doe my, zo ik moet recht spreeken; Zo dat Gy word in my gehoort: 't Zal aan geen woord my dan ontbreeken. Spreek zo dat 't al voor U verstomm' 't Geen nu het hoogste woord wil voeren: En hoed, ô WOORD! uw Eigendom Voor woorden die uw Volk beroeren. Gy wierd, ô WOORD, een spraak'loos kind, Op dat w' als Kind'ren zouden spreeken: Uw staam'ren (schoon men 't wonder vind,) Kan ons tongen band verbreeken. Doen Gy eens valsch beschuldigt stond Voor 's Rechters vierschaar, woud Gy zwijgen: Dit opent aan uw volk den mond; Die vryheid dus tot spreeken krijgen. Gy leid aan 't kruis eens, na Gods Raad, Uw spraak en leven af; maar echter Dit was op dat Gy voor uw Zaad Steeds spreeken zoud by hunnen Rechter. Roept nu mijn zond om enkel wraak: Uw Zoen-bloed spreekt vry beter dingen: En pleit Gy dus voor iemands zaak, Vergeefs zijn dan beschuldigingen. Geeft Gy uw woorden in mijn mond, Als ik Gods Throon met smeeken nader', Die stommen zelf doen spreeken kond; Dan derv' ik roepen: Abba, Vader. 'k Spreek dan met veel vrymoedigheid, Wanneer ik op uw voorspraak bouwe: Want nimmer word hy afgezeid Die op dit WOORD zich gaat vertrouwen. 