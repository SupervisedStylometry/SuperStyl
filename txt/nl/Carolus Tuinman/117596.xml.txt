 Wilt gy kaatzen, wacht dan ballen: Want dat brengt dit spel zo meê, Dat hem weêr te beurt zal vallen, 't Geen men aan een ander deê. Die den bal heeft opgegeven; Die verbeide hem ook weêr, Als hy word te rug gedreven: Want dus neemt het spel zyn keer. Denkt niet, dat uw speelgezellen Zullen ledig blyven staan, En zich niet te weere stellen: Neen; zy zullen wederslaan. Zoud gy and're ringelooren, En behand'len, zo gy wilt? Weet, uw beurt word ook geboren, En betaling is wel mild. Teugelt liever tong en handen, 't Zy 'er vyand is, of vriend, Eer hy weder toont zyn tanden: 't Geen die eerst begint, verdient. 