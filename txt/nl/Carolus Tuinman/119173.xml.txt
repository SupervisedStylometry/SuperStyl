 HOe dierbaar, schoon, en liefde-waard Is 's Hemels zuiv're Dochter, Waarheid! Waard dat m'er zweet noch bloed om spaart. Zy mint het licht in naakte klaarheid. Weg Leugen-mom en Vijge-blad! Weg schanden-dekzel! schoon uw duister Haar glans bezwalkt, haar roem beklad; Haast zwicht uw laster voor die luister. Zy straalt gelijk een middag-zon Door leugen-rook en dampen heenen: Wijl Leugen Waarheid nooit verwon; Schoon 't voor een poos wel had geschenen. Het godd'lijk evenbeeld bestaat In Waarheid: niets en is zo krachtig: Zy is 't doorluchtigst ziel-cieraad: En maakt ons Gods natuur deelachtig. O Christen-Ridder! sta gegord Met Waarheid, wilt gy zegepraalen: Zy maakt u vry: haar vyand word Gedempt, en zal maar schand behaalen. O Waarheid, blijv doch steeds in my! Laat ik in u geheiligt wezen, En dat ik in de Waarheid zy: 'k Zal Leugen noch haar Vader vreezen. Zelfstand'ge Waarheid! leer my hoe Ik u te recht als Waarheid kenne: 't Bedrog en Leugen-rijk verdoe: En doe my gantsch aan Waarheid wennen. O Geest der Waarheid! leid my doch In alle Waarheid. Jesu Christe, De Waarheid! toon my 't ziel-bedrog; Dat ik my hoed voor slange-listen. Uw Woord is waarheid: geev dat ik Dat Gy waarachtig zijt verzegel': En reden en mijn wandel schikk' Na deze Toetz', als Waarheids regel. Breng tot de Waarheid: wie noch dwaalt. Doet ons in Waarheids liefde gloejen; Dat Waarheids vrucht u werd betaalt: Laat Vreed' en Waarheid by ons bloejen. 