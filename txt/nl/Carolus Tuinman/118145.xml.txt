 Misrekening doet menigmaalen Den mensch in zyn verwachting dwalen, Dien 't deerlyk buiten giffing gaat. Doch 't mag hem voor een tyd verblinden: Hoe menig zal op 't laatst bevinden Voor rykdom, een berooiden staat. Daar rekent een, wat hy zal winnen Met handel, dien hy gaat beginnen: Maar 't valt hem buiten hopen uit. In plaats van winst, doet hy wel schade, En ziet misrekening te spade, Wanneer hy zyne boeken sluit. Daar rekent een, wat al vermaaken Hy in het geen hy wacht, zal smaaken: En 't baart hem dikwyls maar verdriet, Wanneer hy dat al heeft bekomen, Dewyl 't hem schielyk word ontnomen, Of niet voldoet 't geen hy geniet. Hier rekent een, hoe lange jaaren Hy van zyn goed nog wel kan vaaren; Maar telt den dag des doods niet meê. Hy rekent mis; dat leert de proeve, Die hem de dood maakt in de groeve, En sleept hem naar de dooden steê. Die zal nog veele dagen tellen, Om zyn bekeering uit te stellen. Hy rekent zynen jongen tyd, Gezondheid, 't bloeyen van zyn krachten: 't Geen hem op 't heden niet doet achten. Dus word hy 't morgen dikwyls quyt. Laodicea zal dus maken Misrekening van zielezaaken, Als was 't 'er al, daar 't al ontbreekt. Te recht word voor een dwaas getekent, Al, die zich zelven schatryk rekent, Terwyl hy diep in schulden steekt. Daar maakt'er een zyn rekeninge, Als of geen hemel hem ontginge; Terwyl de duivel op hem past: En midden in zyn hemelwaanen, In 't wand'len op de hellebaanen, De dood hem met zyn pyl verrast. Wat zal hy dan misrekent wezen, Die, als hem niets scheen min te vreezen, Zyn oogen opheft in de vlam? Maar wys, en zalig is bevonden, Die regt zyn toevertrouwde ponden Verrekent, als de Heere quam. 