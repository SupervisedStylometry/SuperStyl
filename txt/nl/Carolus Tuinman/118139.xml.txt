 Blaast de voorspoeds wind in 't zeil, O! gy moet u vlytig wachten. Wispelturig is dat heil. Wilt geen goeden raad verachten, Maar voorzichtigheid betrachten. Viert de schoot niet al te ruim. Menig schip is omgeslagen Door de gyp, of dondervlaagen. Tegenspoed legt op zyn luim. Houd in 't zeil een wakker oog. Kent de diepten, en de stroomen. Myd de klippen, en het droog. Als 'er zwaare wolken koomen, Dan de zeilen ingenomen. Kiest een goeden ankergrond. Tegen snelle wervelwinden Baat een reefjen in te binden: 't Geen gy altyd los doen kont. Hyst gy 't zeil te hoog in top, Aangelokt door 't schoone weder: Haastig komt wel onweêr op. 't Komt dan al van boven neder, Mast en spriet. Dus word de reeder, Al zyn schoone winst wel quyt, Wyl hy 't weêr te veel vertrouwde: 't Geen hem dan te laat berouwde, Als zyn schip verzinkt, of splyt. Beste stierders zyn aan land; Immers zo zy zich vermeeten. And're hebben geen verstand, Daar zy raad tot alles weten. Beter hadden zy 't gequeten, Dunkt hen, stonden zy aan 't roer: Daar zy 't erger zouden maken, Als hen zulk verstel van zaaken Buiten gissing wedervoer. 