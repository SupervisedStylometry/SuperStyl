 Tot eenen scheeven pot Moet scheef het dekzel wezen. Is 't wonder, dat een zot Van zotten word geprezen? Gelyk pryst zyns gelyken, En uit wien iemand roemt, Zal zelf zyn inborst blyken, En ook uit wien hy doemt. Ziet gy een gierigaard: Hy zal den milden laaken. Is ydel iemands aard: Het zedig zal hy wraaken. Gy ziet, de goddelooze Veracht wie deugzaam leeft, En roemt alleen de booze, Die hy tot weêrgaê heeft. Geen gruwelstuk zo snood, Of 't zal noch voorspraak vinden. Geen kettery zo groot, Of echter heeft zy vrinden. Der meesten lof verkrygen Dan d'allerbeste niet; T'wyl goede zuchtend' zwygen Op 't geen 'er dus geschied. Ziet, dat gy u zo draagt, Dat gy zyt pryzenswaardig. Zo gy maar God' behaagt, Laat last'ren wie boosaardig Het goed' in u mispryzen: 't Geen steeds gebeuren zal. Best is de roem der wyzen, Al zyn ze 't minst getal. 