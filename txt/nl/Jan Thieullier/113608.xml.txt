 CLimene droef voorwaer, wat hebdy vooren? Tot Padus vloet gaet naer, Daer suldy hooren: Van Phaeiton verwant sijnde ontbonden. Die Nayaden minsaem, In padus vloet bequaem, Hebben sijn doot liechaem, Aldaer gevonden. Phaeiton beroemde siet, Op Phaebus waegen, Lichtveerdich met verdriet: Hoorde m'hem claeghen, Doortvlijtich onberaet bouen manieren, VVaerom Iupiter coen, Sont sijn blixems alsdoen, Hy moest tot vallen spoen, Inder riuieren. Ic√¢rus droeuich loth, Onwijs int leeren, Heeft oock veracht 'tgebot, 'Tsijnder onneren; Dan Dedalus hooger wilden hy vlieghen, Die raeden hem seer wel, Om te schouwen ghequel, VVie laet d'ouders beuel, Sietmen bedrieghen. Empedocles onwijs, Ginck oock verdwijnen; Inden poel vol affgrijs, Met grooter pijnen; Op Ethna hoogenberch tot sijn bederuen, Denput die vierich was, Door een secreet gheblas; Is ingevallen ras, Dies moest hy steruen. Prince seer goederthier, VVilt dit versinnen, Sy comen in dangier, Die hoochmoet minnen, V edele Peoen moet sijn verheuen, Voor spoedich talder tijt, Spijt Zoylo diet benijt, Op dat Pax v beurijt, Voorts al het leuen. 