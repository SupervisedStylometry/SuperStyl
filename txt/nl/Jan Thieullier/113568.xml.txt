 COmt Atalanta vry, Hippomenem is bly, Hy heeft d'loopen ghewonnen, Hy gaet neffens v sy, Daer en is mensch, dunckt my, Soo bly onder der sonnen. De dry appelkens schoon Gauen hem v persoon, Van vrou Venus vercreghen, T'was voor hem eenen thoon, Dat hy ontfinck den loon, VVant veel wasser versleghen. De Goden danckbaerheyt Doch niet langher en beyt, Tmocht v qualijck becomen, Ghy hebt samen ghereyt Den wech wt liberteyt, Ander is d'eer ghenomen. Aragnes onuerstant, Ghy erme slechte dant, Pallas sal v doen trueren, Ghy trodts-moedicheyt plant Voor v eewelijck schant, V rijck en sal niet dueren. Die de Musen versmaet, Daer teghen singhen gaet, VVaer wildy henen deysen, Ghy snetert vroech en laet, Ghy hadt te quaden raet, VVilt v beter bepeysen. 