 WAnneer ick was in teghenspoed, So riep ick God aen, mit der spoed, End hy heeft my, mit blyden schyne, Verhoort, so hy alweghe doet De synen in drucks pyne. Ach Heere God myn siel beuryd Van valschen lippen t’alder tyd, Die doch niet dan lueghens vertellen, End hueren naesten onghemydt, Tweetonghigh eewlick quellen. Wat kan de valsche tonghe doen? Anders dan twist end tweedraght broen? Als eens stęrckens mans schęrpe pylen, End kolen van geneuer groen, So is sy t’aller wylen. Ach, dat ick moet, als vrémdelingk, In Misech syn, welck is een dingk, (Om s’volcks boosheyt,) swaer te verdraghen, In Cedars tenten oock ballingk Blyuɇ ick te vele daghen. Ick heb te lang ghewoont mit hen, Die doch niet doen dan twistighen. Als ick hen van vrede vermeldde, So verworpen se sy daer hén, End teghen my sick stelden. 