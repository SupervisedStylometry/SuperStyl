 O Myn God, myn Koningk van grooter eeren, Dy verheffen end dynen naem vereeren Ick wil daeghlicks end dynen naem verkonden In eewigheyt: de Heer werdt groot beuonden, End pryselick, wiens grootheyt niet kan wesen Emmer doorsocht van menschen noch bewesen, Allɇ eewen, Heer prysen dyne węrckdaden End verkonden dyn gheweldighe daden, Van d’heerlicheyt dynr maiesteyt ick reden End segghen sal, end van dyn wonderheden, Waervan de kracht men sal stedes verkonden, End ick wil dyn grootheyt altyd vermonden. Dyn goedheyt groot salmen ghedachtigh wesen, Dyn gherechtheyt sal mit sangk syn ghepresen, Die Heer is seer weldadigh end bermhertigh, Tot toornigheyt langmoedigh, seer soethertigh, Tot allen goed, syn ghenade te male Bruyckt hy oock fyn teghen syn węrcken alle. Heer, alle dyn węrcken dy steets belyden, Dy prysen oock dyn vromen t’allen tyden, De heerlicheyt dyns Koningkryks vermelden De menschen fyn, end oock dyn kracht onselden, Op dat sy dyn schoondaden openbaren, End d’heerlicheyt dyns Koningkryks verclaren Heer dyn ryck is een eewigh ryck vol krachten, End dyn gheweld duert in allen gheslachten. Die Heer omhelst end houdt vast die daer vallen, Hy recht ooc op, die daer syn oueruallen, Allɇ ooghen staen op dy, aen allɇ syden, End du gheefst hen huer spysɇ in bequaem tyden. Du doest dyn hand open, so werdt versadight, Door dy, all wat mit leuen is begnadight, Die Heer is recht in alle syne paden, Goedertieren is hy oock in syn daden, Die Heer is by allen die hem aenroupen, Die sick op hem mit waerheyt vast beroupen. Hy doet den wil der ghenen die hem vruchten, End verhoort stil huer roupen end versuchten. Die Heer bewaert alle die hem beminnen. Męr verdęrft die boos syn van hertɇ end sinnen. Myne mond sal des Heeren lof vermonden, Oock alle vleesch sal synen naem steets konden. 