 De poort maar uit, de weg maar op, De wereld moet bekeken; Ik groet-je, stadje van plêzier, Mijn vrinden en vrindinnen hier... Ik ga naar vréemde streken! Aan moeders pot, aan moeders haard, Daar mag je veilig zitten... Al gaat het door het dorenbosch, Ik trek er welgemoed op los, En sla me door de klitten. Ajû, Ajû... voor jaar en dag! - Hoe zijt ge zoo bewógen? Je maakt me dingsig, goee liên! Kom, 'k moet de wereld toch 'reis zien Met allebeî mijn oogen. Maar wàt ik zie, of niet en zie, Dat kan je maar vertrouwen, (Dáar, Moeder! is mijn regterhand:) 'k Zal God, en 't lieve Vaderland, Altijd voor oogen houên! 