 Een scheepje met zuur-appelen, Dat zeilt er om zijn' mond, Eene ouderwetsche regenbui Drijft in zijne oogen rond: Wel, Pietjelief! wat kijk je luik, Als zat een kikker in uw buik, Als zat een vleêrmuis in uw pruik; Couragie, man! ik schrôk er van... Och, 't zal zóo erg niet zijn! 'De wereld is een tranendal!' Dat is zijn éerste woord; Dat 'menschen, duivelskindren' zijn, Heb ik van Hem gehoord: - Och, Pietjelief! je maakt me raar; 'k Woû, dat jij uit de wereld waar', Gij vindt het hier toch alles nàar; Couragie, man! ik schrôk er van... Kom, 't zal zóo erg niet zijn! 't Is mooglijk, dat het Laster is, Maar 't is me toch gezeid: Gij lacht wel met uw linkeroog, Terwijl uw regter schreit; Dáar zal 't van kómen, lieve Piet! - Och! als ge 't leven règt beziet, Dan is het toch zoo erg nog niet; Couragie, man! ik schrôk er van... Maar 't kàn zóo erg niet zijn! Een open oog, een gulle lach, Een mannelijke hand, Een vrome zin, een nobel hart, En (kon het!) wat verstand; Kijk, Pietje! zoo ge die bezat, Uw voorhoofd wierd van rimpels glad: 'k Wed, dat ge schik in 't leven hadt! Couragie dan! Probeer het, Man... Dan zàl 't zoo erg niet zijn! 