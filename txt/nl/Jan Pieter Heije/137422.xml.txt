 Al heeft de Koning nog zoo véel, Al heb ik nog zoo min... 'k Heb goeden moed en kloeken zin, En daaglijks mijn bescheiden deel; En zoo men mij te rùilen vroeg, 'k Zoû zeggen: - ''k dank je, 'k heb genoeg... Genoeg, dat is verbàzend veel!' Och! hebt gij àl te vólle maat, 't Is last en moeite maar; Gij stort wat hier, gij stort wat daar, - En 't valt (meest, zonder nut) op straat... Of, éer ge aan 't eind' zijt van uw pad, Zijt gij ligt Zelf het ergst beklad, Door de' inhoud van die óvermaat. Neen, neen! zoowat bij 't randjen af, Dàt is de beste maat! En - zoo het àl wat láger gaat, Denk dan maar vroom aan Hem, die 't gaf. Betrouw, dat Hij alléen het weet, Hóeveel u dient van lust en leed; - En... leg getroost uw wegjen af! 