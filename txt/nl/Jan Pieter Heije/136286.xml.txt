 Duren is een schoone stad! Maar niet ieder, lieve vrinden, Kan haar op zijn landkaart vinden; Schoon hij ook, in menig blad, 'Heel de kaart der Wereld had! Duren is een schoone stad! Volle beurzen, goede dágen, Heeft dáar ieder maar voor 't vrágen, Die er huis en erve had, Ja, een Plekje slechts bezat. Duren is een schoone stad! Wie zijn vlijt wil zien beloonen, Ga er heden nog in wonen; Of hij zoek' ten minste 't pad, Dat hem heenvoert naar die stad! Duren is een schoone stad!... Maar geen mensch kan haar betreden, Die, bij onbevlekte zeden, Niet een eerlijk hart bezat - En geen fiksche handen had. 