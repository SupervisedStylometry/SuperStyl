 Een goede buur... een verre vrind... Ik zou het met den éersten houên; - En dat ge er best op kunt vertrouwen, En 't meeste hulp van ondervindt, Dat heb ik wel bij de àrme liên Het éerst, en 't allerméest gezien. In krankte, kommer, rouw en nood, Helpt de eene schaamle buur den ander'; Ze werken, ploetren voor elkander, En deelen 't laatste stukje brood, En wisselen, van wieg tot graf, In alle leed elkander af. - ô Rijkdom!... hadt gij 't éens gezien, Uw hart zou in uwe ingewanden Van eerbied en bewondring branden, Zoo 't niet van schaamte waar' misschien... Gij, trouwe Buurtjes! hoe 't u ga, Het loon der liefde volgt u na! 