 Ja, moeilijk is 't! - Een steile weg, Een glibbrig pad, vol slijk en steenen, Door distelstruik en doornenheg!.. Maar zijt ge Omhoog, en ziet gij om u henen, In 't heerlijk, onbegrensd verschiet, Vol hemelsblaauw en zonnestralen... Dan voelt gij eerst, hoe dubbel gij geniet, Wat gij met zorg en moeite moest betalen. Gij Jeugd! wat blijft ge in 't lage land, In 't duf moeras der Armoê klagen? Omhóog, met rappen voet en hand, Omhoog, met vasten wil en eerlijk wagen! Hoe moeilijk de éerste schreden zijn, Uw kracht zal klimmen met uw schreden; En vindt ge ook slechts éen bloem in de woestijn Goed Heden is best loon, voor zwaar Verleden! 