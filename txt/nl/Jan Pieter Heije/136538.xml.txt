 Wie met makkers moet verkeeren, Of moet werken dag aan dag, Dient te weten of te leeren, Wat vereende kracht vermag; - 't Hálve werk, het half vermoeijen Is het, als de scheepsluî roeijen Met gelijken slag! Mannen-broeders! weest eendragtig In uw huis en op de straat; Dat maakt stevig, dat maakt krachtig, In de Kerk en in den Staat: Wat je gaarne Zelf zoudt kunnen, Dien je aan iedereen te gunnen, Brave kameraad! Zie! wat ze òudtijds krachten vonden Bij hun Eendragt in 't gevaar... Neêrlands pijlen, zaâmgebonden, Hielden 't wel tweehonderd jaar: Mannen! tòrnt er een aan 't draadje, Hij verkoopt-je - hij verraadt-je, Dat 's waarachtig waar! Had een elk zijn zin gekregen, Broeders, zeg'! waar zou dat héen? 't Was dan zonneschijn en regen, Zomer, lente en herfst met-een... Of je vloeken woudt of bidden, 't Gaat niet - 't beste leît in 't midden... Wees' er meê tevrêen. Leer' wat nemen en wat geven, Sta' te stijf niet op je stuk; Leven moet je en láten leven, Buurmans heil is elks geluk: - Geuzen, papen, liberalen, Dompers... moog de drommel halen! Vink!.. denk om de kruk! Laat dan blaffen, laat dan fluiten, Ruw en sterk, of fijn en zacht, Wie, van binnen of van buiten, Tweedragt zaaijen wil bij nacht; Lacht wat met hun looze vonden, Keert uw horens naar de honden... 'Eendragt slechts maakt magt!' 