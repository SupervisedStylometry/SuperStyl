 Stapt nu naar de Oude Gracht, Daar ligt mijn schat voor u ten toon, Past een kwartje per persoon, 't Is maar schuitenvracht, Vooruit maar! 't Wordt je ginder zonneklaar, Welk een vond ik wonderbaar Eens heb uitgedacht. De kindren van de school - Ze gaven voor mijn schat kwartier, En ze dansten van pleizier, Jongens, watte jool! Vooruit maar! Gensfleisch was een leugenaar; De Oude Gracht biedt echte waar Naast de Duitsche kool. Benauwd en opgetast Hangt de een hier d' ander op het lijf, Leunt men onbeweeglijk stijf, Op die glazen kast. Vooruit maar! S'il vous plait, een duimpje maar, 't Valt die dames, o, zoo zwaar, 't Dringen is zoo'n last. Het licht is niet heel pluis, En als je op 't Costeriaansch gebied Soms wat van je gading ziet, Houd je handen thuis! Vooruit maar! Boven staan de drukkers klaar, Licht neem je ook een exemplaar Van hun werk naar huis, Wat gaat die druk gezwind, Wat voortgang in mijn dierbaar vak! Meerder spoed bij meer gemak; 'k Staar mijn oogen blind. Vooruit maar! Als ik op mijn persje staar - 'k Was bij dezen tijd, zoo waar, Dan nog maar een kind. Wat eeuw van draaierij! Werd eens getrokken en gezwaaid Thans wordt maar aan 't wiel gedraaid, 't Handwerk gaat op zij; Vooruit maar, Eeuw, wat ben je wonderbaar, Maak je 't volk het lot niet zwaar, Draai dan, draai dan vrij. 