 't Einde van mijn feest is daar, Haarlem wordt weer rustig; Heel de troep ging uit elkaar, Vroolijk of onlustig. De een is blij naar huis gegaan, De ander is maar zóó voldaan, Ik alleen bleef achter, Als een trouwe wachter. 't Is als stond ik honderd jaar Op mijn hoogen standert, Oude vrienden zijn nog daar, Veel zie 'k ook veranderd. Oud en nieuw en nieuw en oud: Nog veel koper onder 't goud, Tegenspoed en zegen, Zonneschijn en regen. Vierders van het groot festijn Binnen Haarlems wallen, Mocht gij doorgeregend zijn Of voor 't vuur gevallen, Of een muisje met een staart U door Coster zijn gebaard, 't Ligt in 's menschen wegen, Naast het voor het tegen. Als ik langer leef dan gij - Immers 't is te wachten - En 'k vier weêr een eeuwgetij Met uw nageslachten, Dan, leer hun mijn feestkronijk: Theorie is geen practijk: Wie 't volmaakte wenschen, Zoeken 't niet bij menschen. 