 Dochter van 't volk, die den volksdichter huldigt, Die van uw lente de bloemen hem biedt, Gij zijt van kindsbeen die schatting verschuldigd - Immers, uw traan ving hij op in zijn lied. Vrees niet: gravin noch prinses wekt zijn keuze; 'k Acht geen' omgeving van pracht of kleedij: Zanger en muze, ze voeren tot leuze: Ik ben van 't volk en mijn liefde met mij. Jong doolde ik rond, onbekend en verstooten; Oude kasteelen verlokten mij toen; Maar - niet een vriendlijke deur werd me ontsloten - Wat zou de dweepzieke dwerg er ook doen? ‘Muzen, waar bleven uw zangen en sagen?’ Zuchtte ik: ‘'t ging al met uw minstreels voorbij? - Kom, laat ik elders mijn burgerrecht vragen!’ Ik ben van 't volk en mijn liefde met mij! Arme salons, zelfs hun vreugd stond me tegen - Pracht die verblindt, bij verveling die moordt; Vuurwerk, gebluscht door een enkelen regen - Blijdschap, die reeds bij de ontwaking versmoort. Gij, die men weeklijks naar buiten ziet zweven, 't Kleedje vol smaak en het lachje zoo blij - Kom mij de vreugd van den Zondag hergeven - Ik ben van 't volk en mijn liefde met mij! Bieden als gij ooit princessen, gravinnen, Zulk een bekoorlijkheid, eenvoud en gloed? Gij met uw hartje bestemd tot beminnen, Oogjes zoo sprekend en trekjes zoo zoet? Zeker, het volk heeft een diepe memorie, Hoven bestrijdend, koos ik zijn partij, Aan uwe hand viert de zanger zijn glorie - Ik ben van 't volk en mijn liefde met mij. 