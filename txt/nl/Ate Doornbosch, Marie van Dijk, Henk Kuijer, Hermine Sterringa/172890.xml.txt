 Hoe menig paar ziet men in ontucht vrijen, In de ongebondenheid en alle kwaad, Waardoor zo meen'ge maagd komt in het lijden, In druk of in de allerdroevigste staat. Maar die in zuiverheid elkaar beminnen Brengt God tot deugd en tot een goed huwelijk, Of eer dat zij de blijden dag beginnen Helpt hij hen door die poort naar 't hemelrijk. Een deugdzaam paar dat had twee jaar gevrijden, Zij spraken saam de blijde trouwdag vast. Een wrede dood heeft hun plezier ontnomen Die zo menig mens in zijne fleur verrast. Die goede ouders van hun wederzijden Waren content over zo een deugdzaam paar, Waarop zij al die feesten gaan bereiden. Een droevig uur die volgt hun achterna. De dag verscheen, dit paar gaat zich begeven, Zij gaan gezond naar die communiebank, Op hoop van in die gratie Gods te leven En om aan God te geven lof en dank. 't Was de pastoor die ging 't jong paar bedienen, Die kwam te geven Heer Jezus' vlees en bloed Aan deze bruidegom en zijn beminde, Ziet eens het wonder dat Gods werken doet. In plaats van in plezier en vreugd te leven Ja om te trouwen het blijde bruiloftsfeest, De jonkman is op die aarde neergezegen En zonder spreken gaf hij zijnen geest. Deze dochter met tranen in haar ogen Zag hare minnaar zo vol medelij. Een witte duif kwam door die kerk gevlogen Op meneer pastoor zijn schouder rustte zij. Den pastoor riep: En hij was niet geboren Om door den trouw te leven in de strijd. Vreest niet, vriendin, er is geen ziel verloren, Hij wordt van die engelen voor Gods troon geleid. Nu was het bruiloftshuis vol rouw en klachten, Deze dochter stierf drie maanden daarna. Neem deez' historie wel in uw gedachten En vrij in zuivere liefde met elkaar. Heeft God u dan niet tot den trouw geroepen, De liefde is een goddelijke deugd. De hemel staat voor zulke jonkheid open, God is de loner van die ware deugd. 