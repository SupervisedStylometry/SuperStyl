 O Goël groote Zoon van God, Wie stelt Uw' Rijkdom paalen? 'k Verloor Gods beeld, en moest, ten spot Der hel, in armoê dwaalen. Maar Goël, Gij, Gij lost al 't goed voor mij; Gij wilt den prijs betaalen. Ik had in 't hemelsch Kanaän, Mijn erfdeel lang verlooren; Ik hoorde in Eden 's Hemels ban, Naar 't godlijk recht bezwooren. Maar Gij voldoet, O Goël; in uw bloed, Is 't erf mij weêr beschooren. Ik was voorheen een helleslaaf, En volgde Satans zeden. Hoe noest men sloov', en slaav', en draav'; 't Zijn snoô begeerlijkheden. Dan Gij, o Held, Gij die den Hofdraak velt, Doet mij in vrijheid treeden. Ik was vervreemd van 't Godsgeslagt, En diende harde Heeren. Maar Gij hebt mij te rug gebragt, Gij deedt mij wederkeeren. O Bloedverwant, Gij hebt Uw ziel verpand, 'k Mogt U weêr trouwe zweeren. O Goël, gij mijn Richter leeft, Wilt 's Duivels magt verbreeken; Gij die den dood de doodsteek geeft, Wilt mijnen dood dus wreeken. Geen vrijstad bergt Hem 't leven, die U tergt, Al was hij daar geweeken. Maar welk een gadelooze min! Die weêrzin moest verwekken; Daar op zet Goël zelf zijn' zin, Haar wil zijn liefde trekken. O zaal'ge bruid! Hij breidt zijn' vleugel uit, Hij zal onze armoê dekken. 'k Zal U, O Goël, mijn' verwant, Mijn' Man en maker noemen. Mijn Held, die redt uit 's vijands hand, Mijn Losser, 'k zal U roemen. De Hel verschijn', Gij zult mijn Richter zijn, Die Hel en dood zal doemen. 