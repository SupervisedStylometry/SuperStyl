 Myn ziele zal den Heer met lofzang pryzen: In 't binnenste zal ik Hem dank bewyzen, Zyn roem en lof is eenig al myn lust; Myn ziele kan zich nimmermeer verzaden In 't zoet van zyn uitmuntende weldaaden, Loof, myne ziel, den Heere zonder rust. Wiens goedheid u uw ongerechtigheeden Genadelyk vergeeft en 't overtreeden, Van zyne wet: die uw gebreeken heelt, Uw leven redt en hoedt voor doots gevaaren; Voor angsten, die de snoode zonden baaren; Ja die u zagt met zyn genaade streelt. Die uwen mond verzadigt met het goede, Die u met spys des Hemels vrolyk voedde, En jeugdig, als een jongen Arent, maakt. De Heere pleegt gerechtigheid en oordeel, Het kwaad doet Hy gedyën zelfs tot voordeel, En reddet hem, die in verdrukking raakt. Zyn weg wild' Hy aan Moses openbaaren, Op dat hy die aan Isrel zou verklaaren, Als hy zyn Naam uitriep met luider stem: Barmhertig en genadig is de Heere, Lankmoedig, groot van goedheid, vol van eere, Geregtigheid en waarheid is by Hem. Hy heeft geen lust altoos met ons te twisten, Wanneer wy ooit het waare heilspoor misten, Zyn gramschap stelt Hy haar bepaalden tyd; Hy handelt niet met ons naar onze zonden, Noch straft naar dat wy strafbaar zyn bevonden, 't Is vaderlyk als Hy ons hier kastydt. Zyn goedheid, van een onwaardeerb're waarde, Strek hooger dan de Hemel reikt van d'aarde, Voor die zyn Naam oprecht eerbied en vreest; Zo ver het oost zich uitstrekt van het westen Dryft Hy van ons de zonden, tot ons besten; Hy slaat wel, maar zyn hand ook weêr geneest. Een vader zal zig zynes zoons erbarmen. Dus zal zich Godt ook tederlyk ontfarmen Den geenen die zyn woord en wegen houdt; Hy die ons schiep, kent ons bestaan en weezen, Hoe wy uit stof zyn enkel voortgereezen: Een leeme hut door zyne hand gebouwt. Het leven van de sterffelyke menschen Vergaat als gras, als bloemen die verslenschen, Met haar cieraad en luisterryken gloed; Als bloemen daar de wind zal oversnellen, En yslik hen ter aarde nedervellen, Zoo dat men die namaals niet weêr ontmoet. Maar 's Heeren gunst en goedigheid zal duuren, In eeuwigheid; die Hem vreest t'aller uuren Zal bloeien tot in 't latere geslagt, Der geenen die opregt op Hem vertrouwden, Die zyn verbond en zyn bevelen houden; En wie zyn Wet met hart en ziel betragt. De Heere heeft zyn Heilgen troon hier boven Bevestigt, daar zyn Engelen Hem loven; Hy breidt van daar zyn Alvermoogen uit. Looft, looft den Heer, gy Hemelsche Gezanten, Gy Helden die, met kragt, aan alle kanten, Gehoorzaamt zyn Almagtig wys besluit. Looft, looft den Heer, gy Hemelheyerschaaren; Pryst, pryst Hem, gy Trouwhartige dienaaren, Gy die zyn wil en welbehaagen doet. Looft, looft den Heer, ô alle zyne werken! Elk waereldsoord moet zyne goedheid merken; Loof Godt, myn ziel, die u zo trouw behoedt. 