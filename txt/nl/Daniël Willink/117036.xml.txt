 O Godt, Gy die den Vreede Deelt uwen kindren meede, Door 't Bloed van uwen Zoon; Ach laat my vreedzaam leeven, En my op 't spoor begeeven, Daar Vreede spant de kroon. Op dat ik nooit de menschen, Die my het kwaade wenschen Of doen, te wreeken tragt, Maar, tot uw lof en eere, De wraak aan U laat Heere, Die 't regt hebt en de magt. Leer my veel eer het kwade Met goeddoen, al is 't schade, Vergelden, om daar door Myn vyand t' overtuigen, Of hy zich eens mogt buigen, En geeven U gehoor. Ach laat geen stoff van twisten, Krakeel, onlust, of listen, Ooit van my koomen voort. Doe my den Vreê hoog achten, Voor vredebreuk my wachten, Als Salems volk behoort. Ja zo 'k geen Vreê kan kweeken By hen, met wie 'k moet spreeken En omgaan hier op aard, Zo leer my dan verdraagen, Geduldig zyn in slaagen, Uw Vreed' is 't my wel waard. Dus zal ik onverbolgen Het voorbeeld naarstig volgen Van Jesus mynen Heer, Die lasteren en smaaden, Kwaê woorden, snoode daaden, Verdroeg, naar zyne leer. 