 O Jezus, als ik U aanschouw, Dan leeft weer, dat ik van U hou En dat ook Uw hart mij bemint, Nog wel als Uw bijzond're vrind. Al vraagt mij dat meer lijdensmoed, Och, alle lijden is mij goed. Omdat ik daardoor U gelijk En dit de weg is naar Uw rijk. Ik ben gelukkig in mijn leed. Omdat ik het geen leed meer weet. Maar 't alleruitverkorenst lot, Dat mij vereent met U, o God. Och laat mij hier maar stil alleen, Het kil en koud zijn om mij heen. En laat geen menschen bij mij toe: 't Alleen zijn word ik hier niet moe. Want Gij, o Jezus, zijt bij mij; Ik was U nimmer zoo nabij. Blijf bij mij, bij mij, Jezus zoet, Uw bijzijn maakt mij alles goed. 