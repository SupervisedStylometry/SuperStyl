 'k Heb Jezus lief! Hij is mijn licht en kracht, Waarheen ik mij in angst en droefheid wende; Och, woerd alom dien Redder uit ellende, Van mij, van elk die hulde toegebragt! 'k Heb Jezus lief! Hij heeft Gods regt voldaan; Geen vloek der wet kan immermeer ons treffen, Wij mogen 't hoofd vrijmoedig opwaarts heffen, Zijn Midlaarsdood bragt ons verzoening aan. 'k Heb Jezus lief! Hij reinigt mijn gemoed: Door woord en Geest, van mijn onreine vlekken, Die Hem tot smart, en mij tot schande strekken, Daar Hij zijn beeld in mij herleven doet. 'k Heb Jezus lief! Hij leidt mij langs zijn pad, En stiert daarop mijn kinderlijke schreden, Hij ziet vooruit het wanklen mijner treden, En, eer ik val, heeft Hij mijn hand gevat. 'k Heb Jezus lief! ik zal, verruimd van hart, Den last, dien Hij mij oplegt, willig dragen: Zijn doel, zijn wil is ook mij welbehagen, Wat Hem mishaagt is mijn verdriet, mijn smart. 'k Heb Jezus lief! Hij zal mij door zijn' raad Geleiden tot den laatsten mijner dagen; Dan wordt mijn ziel van alle zond' ontslagen, Dan dank ik Hem voor al 't geleden kwaad. 'k Heb Jezus lief! de blijde dag genaakt, Die alles voor en in mij zal volenden; 't Gewormte moog in 't graf mijn ligchaam schenden, Geen nood, daar Hij, Hij zelf mijn stof bewaakt. Verlosten, juicht! hebt Jezus lief, dat wij, Dat wij ons zaam in dat gevoel vereenen; Laat dankbaarheid aan zijne voeten weenen, Wie, wie verdient die tranen, zoo als Hij? 