 ô Kersnagt! een der langste nagten, Des Hemels licht breekt door met kragten Regt midden in de duisterheid; De glans der starren in het duister Verbaast de Herders door zyn' luister, Als 's waerelds vreê hun wordt verbreid. Een Englenrei verkondigt vrede, Een helder licht wyst hun de stede, Alwaar de Godmensch nederligt: In eenen stal was, by twee beesten, In eene kribb' den Allermeesten Op 't hooi een ligplaats toegerigt. Op 't hooi! gewonden, ja, in doeken, Ligt hy Verlosser, die de vloeken Van 's menschdoms welverdiende straf Op zyne schoudren hier moest draagen, En zo, door lyden, pyn en slagen, Moest door den dood gaan in het graf. Om ons met hem te doen verryzen, En eeuwig hem door zang te pryzen, Voor zyne liefde, die hem leidt, Om neêr te daalen van hier boven, En zo op de aard' te zyn verschooven, Om aller menschen zaligheid. ô Minryk Kind, en God te gader! Een met den heil'gen Geest en Vader, Die is, die was, die weezen zal: Van wien, in wien, door wien wy leeven; Wil ons toch die genade geeven, Dat wy u kennen Een en Al. 