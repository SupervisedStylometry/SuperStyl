 Nu wreekt zich, o Duce, het veil verraad: Die laffe - dolkstoot, Frankrijk in den rug, Toen het ten doode lag gewond. Nu slaat Zijn wreker terug! Neen! Niet de wil van 't volk! Het was uw wil Die dwong tot strijden voor de valsche leus! Gij hebt het land verraden aan de spil! Het had geen keus. Was het het volk, dat dezen strijd begon En nieuwe levensruimte eischend vroeg? Dat volk, dat zalig leefde in de zon En had genoeg? Of is 't de vloek dier dictatoren macht. Dat heerschappij tot zieken waanzin wordt, Die 't eigen volk, met niet te remmen kracht, In d'afgrond stort? Hier was geen vaderland in bittren nood, Dat eischen mocht den laatsten druppel bloed! Hier dreigde niet des vijands felle stoot, Gij had het goed! En nu? - Zie hoe alom verbittring rijst, Hoe grommen mort en vloeken en geween, Hoe de tot groet geheven hand u wijst: ‘Eén man, één man alléén!’ 