 Mussert, akelig gedrochtje, Miezig kereltje, wat zocht je Bij de heeren in Berlijn, Moest je daar zoo noodig zijn? Ging je daar een baantje leuren, Of je Judaspenning beuren? Maakte je soms al vooraf Schuilplaats voor d' aanstaande straf? Och het helpt niet veel hoor ventje, Ook het Duitsche volk dat kent je. Weet, dat als de vrede er is, 't Gaat met jou het eerste mis. Nu mag jij aan hoogmoed lijden, 't Is een ziekte, 'k zie bij tijden, Hoe die heet als in reflex: Minderwaardigheidscomplex. Mussert als 'k je naam hoor, kots ik. 'k Krijg in mij 't gevoel als bots ik Tegen een Augiasstal. 't Is als grijp ik in een kwal. In de Hollandsche historie Zal het zijn voor jouw memorie Bij 't verhaal van wereldbrand: Hij verkocht zijn vaderland. 