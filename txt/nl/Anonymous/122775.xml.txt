 Lustig Lijsje, jong van jaren, Altijd vrolijk altijd blij, Dacht dat aan eens jonglings zij Nooit genoegen was te garen; Sloeg zij soms verliefden g√¢, Ja dan deed zij niets dan treuren, En dan ging zij spottend neuren, Tra la liere, tra la la. Willem echter, die ons Lijsje Nog al schoon en aardig vond, Begluurde vaak haar rozenmond, Hoe die 't zich plooide naar dit wijsje; Dikwerf sloop hij stil haar na, En kon vaak zich niet bedwingen, Als hij 't meisje hoorde zingen: Tra la liere, tra la la. Eens bescheen de maan haar teeder Toen hij in de struiken kroop; Vol van liefde, zonder hoop, Viel hij voor zijn Lijsje neder; En toen merkte zij weldra, Wat hem scheelde, de arme jongen, En toen heeft zij niet gezongen, Tra la liere, tra la la. Sedert zegt men in vertrouwen, Hier en elders in de buurt, (Want men had het paar begluurd) Willem zal met Lijsje trouwen, En al lagchend zal weldra Heel de stoet van veldelingen Op ons Lijsjes bruiloft zingen, Tra la liere, tra la la. 