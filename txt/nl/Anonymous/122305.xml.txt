 Wat worden de Turken toch schandlijk bedrogen, Als men hun ontzegt den voortreflijken wijn, Hoe kwam de profeet aan den gruwzamen logen, Dat 't drinken van druivenbloed zonde zou zijn. Neen, hij die niet huldigt den kostlijken wijn, Hij moet wel een schaapskop als Mahomed zijn. Hoe kon toch die dwaas zulk een zotheid verzinnen, Terwijl hij de lonkjes der schoonen vereert? De wijn toch kweekt liefde, bevordert het minnen, En Amor verschijnt niet waar hij wordt ontbeerd, Ja, hij die met Mahomed 't druivenbloed haat, Verdient dat elk meisje zijn zoentjes versmaadt. 'k Eerbiedig den Sultan, om u lieve schoonen, 'k Heb reeds aan zijn leer menig offer gebragt, En 'k zal weer als Turk me aan uw lipjes vertoonen, Zoo volg ik den koran bij 't schoone geslacht; Ja, 'k wil in de liefde steeds Muzelman zijn, Een Hollander echter bij d' edelen wijn! 