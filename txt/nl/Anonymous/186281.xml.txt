 Door de stille donkere straten, Gaan enkele vage schaduwen henen, De donkerte bedekt hun gelaten, Al het herkenbare is verdwenen. Zij vormen een colonne der vrijheid, Zooals zoovelen dezen nacht. Zij zijn boodschappers der waarheid, In ieder huis, iedere straat, ied're gracht. Zij brengen het licht der bevrijding, Des bezetters woede ten spijt, Zij strijden zonder verpoozing, Zij dragers van beet'ren tijd. En reeds is de dag in zicht, Dat deze colonnes marcheeren, In het volle zonnelicht, Door een bevrijd, gelukkig Nederland. 