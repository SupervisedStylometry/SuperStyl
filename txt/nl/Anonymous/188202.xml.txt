 Aanziet, hoe Jesus schreit, In hooi en stroo geleid, In doekjens teêr gewonden; De God van Majesteit, God van der Eeuwigheid, Wordt mensch om onze zonden. Hij beeft en trilt van koû, Hij weent in leed en rouw, Om onze zielewonden; Een wijkplaats gunt hem naauw De mensch, in liefde flaauw, En liggende in de zonden. Vrees toch niet, zondaar groot! De Liefde op Moeders schoot Heeft 's Heeren hand gebonden; Maar met zijn weeklacht stoot Hij Satan in den Dood Ter strafplaats van de zonden. Zijn bloed, in 't Nieuwe Jaar. Gestort voor ons te gaâr, Vloeit reeds om onze zonden; O minnen wij Hem weêr Dien liefdevollen Heer, Zich offrend t'allen stonden! 