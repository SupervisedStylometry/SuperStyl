 Jongelingen wilt hij hooren, Hoe 't in mijn huw'lijk gaat, Ach een huw'lijk dat mij lang reeds Meer dan vreeslijk tegenslaat, Ach! ik ben ja bij mijn laarzen Lang mijn dierbre huisplaag moe, Kon ik maar mijn wijf verkoopen, Graag gaf ik duizend gulden toe. 't Is gedaan, 't is gedaan, 't is gedaan, Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil veel liever de koning dienen gaan. Veertien gulden geef ik weeklijks, Zonder korting aan mijn vrouw, Daarvoor mag ik dan ook trekken, Nacht op nacht aan 't wiegetouw, Doe ik 't niet, dan krijg ik spoedig, Op mijn falie met de tang, Of zij zet haar tiental nagels In mijn neus en rechterwang, 't Is gedaan, 't is gedaan, 't is gedaan, Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil veel liever de koning dienen gaan. Luiers, die heel erg bevuilt zijn, Moet ik spoelen voor mijn vrouw, Of zij slaat me dat 't een lust is, Met een stevig eindje touw, Of zij vloekt gelijk een Noorman, Alle duivels uit de hel, Of uit verregaande kwaadheid, Springt zij bijna uit haar vel, 't Is gedaan, 't is gedaan, 't is gedaan, Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil veel liever de koning dienen gaan. 'k Werk voor haar tot in den avond, En begin reeds 's morgens vroeg, Maar wat zij mij geeft te eten, Dat is slecht en nooit genoeg, Meestal gort, gekookt in water, Zonder boter, zonder stroop, Witte boonen zonder spekvet, Zonder sjeu of zuren doop, 't Is gedaan, 't is gedaan, 't is gedaan, Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil liever de koning dienen gaan. Ach! des morgens en des avonds, Dikwijls is mijn honger groot, Krijg ik slechts twee centen bollen, Met een sneedje roggebrood, Met ontbijt en avondeten, (Vrij beroerd als men het ziet), Moet ik immer droog oppruimen, Kaas of boter krijg ik niet, 't Is gedaan, 't is gedaan, 't is gedaan, Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil veel liever de koning dienen gaan. Vleesch of spek ben ik lang vergeten, Wordt mij nooit meer voorgezet, Daarom wordt ik ook zoo mager, Ik die eertijds was zoo vet. Maar waar blijven, zult gij zeggen: Toch haar veertien gulden dan? 'k Zal het zeggen zonder liegen, Biechten als een eerlijk man. 't Is gedaan. 't is gedaan. 't is gedaan. Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil veel liever de koning dienen gaan. Maar gekleed gaan als een dame, Daar is zij zeer op gesteld, Hoepelrok op rok te koopen, Kost haar dikwijls heel veel geld, Hoeden, mutsen, kraagjes, linten, Nette laarsjes en zoo voort, Kosten haar vaak een handvol duiten, Foei is zulks niet ongehoord, 't Is gedaan, 't is gedaan, 't is gedaan, Zoo te trouwen is geen profeiten meer aan. 't Is gedaan, 't is gedaan, 't is gedaan, 'k Wil veel liever de koning dienen gaan. Ook mijn zoontje nog geen jaar oud, Drilt zij op zooveel zij kan, Mijne kleeding is echter niet, Die van een fatsoenlijk man. Overhemden mag ik niet dragen, Om mijn hals bijna geen boord, 'k Loop met opgestopte kousen, Met een scheur in 't hemd steeds voort, 't Is gedaan, 't is gedaan, 't is gedaan, Zoo te trouwen is geen profeiten meer aan. 't Is gedaan, 't is gedaan, 't is gedaan 'k Wil liever de koning dienen gaan. Daaglijks zie ik haar gebruiken, Anisette met banket, Dikwerf vindt ik ook mijn wijfje, Dronken liggen in haar bed. Daarentegen loop ik immer, Zonder stuiver in mijn zak, Om een borrel te gaan koopen, Of een weinig pruim tabak, 't Is gedaan, 't is gedaan, 't is gedaan, Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil veel liever de koning dienen gaan. Mocht een man zijn vrouw verkoopen, Hier in 't vrolijk Amsterdam, Mocht hij haar ter marktplaats brengen, Als een koebeest of een lam, O! dan waren alle markten, Met den Dam en ieder plein, Tot verkoop van booze wijven, Spoedig vol, ja veel te klein! 't Is gedaan 't is, 't is gedaan, Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil veel liever de koning dienen gaan. Jongelingen! neemt een voorbeeld, Aan mijn huwlijk, aan mijn vrouw! Trouwt toch nimmer, 't geeft ellende, Denkt maar aan het wieggetouw, Denkt maar aan het luijers spoelen, Aan het stevig eindje touw, Aan de plak, die mij moet drukken, Aan de nagels mijner vrouw. 't Is gedaan, 't is gedaan, 't is gedaan, Zoo te trouwen is geen profeiten meer aan, 't Is gedaan, 't is gedaan, 't is gedaan, 'k Wil veel liever de koning dienen gaan. 