 Het hart omhoog! wij vieren 't heuglijkst feest, Den blijdsten dag, die immer is geweest, God gaf aan d' aard, op dezen dag, zijn' Geest; Verheft uw klanken! Wie zal met ons dien trouwen God niet danken? Hij wou zijn' Zoon, Hij wil ook ons verblijden: Die voor ons stierf ontving, na 't zwaarste lijden, Den grootsten loon. Zoo zegepraalt op aarde Jezus eer, Zoo daalt van Hem een stroom van zegen neêr, Zoo blijkt Gods trouw, zoo keert de vrede weêr; Zingt Gode psalmen! Elk tempelheer moet van 't gejuich weêrgalmen: Deez' aard herleeft! Wij deelen in dien zegen, Na God zijn' Geest, gelijk een milden regen Na droogte, geeft. Juich, Christen! juich, in uwen God verheugd! Dat alle vleesch thans deel' in onze vreugd, Dat rijk en arm, dat ouderdom en jeugd Voor God zich buigen! Het laatst geslacht moet van dit heil getuigen, Valt, volken! neêr, Bukt voor Gods alvermogen, Die Davids Zoon met luister wou verhoogen Tot aller Heer! Ja, Jezus heerscht! het ongeloof verstomm', De leer van 't kruis verspreid' haar kracht alom, Heel 't aardrijk word' dien Heer ten eigendom, Zijn haatren zwichten: Trots alle magt zal God zijn' zetel stichten, 't Geloof verbeid', Dat elk Hem eere geve, Hem hulde doe, en juich', de Koning leve In eeuwigheid! 