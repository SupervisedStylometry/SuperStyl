 Ik huldig nimmer in mijn zang, Van logen vrij en vreemden dwang, De gloriezon der rijken; Maar als ik soms te zingen tracht, Dan zal voor 't dierbaar schoon geslacht Altijd mijn achting blijken. Dat ik geen kroon of schepter draag, O meisjes! dat vergeet ik graag, Ik kan dat speelgoed derven; Maar als mijn borst geen liefde draagt, Geen meisje naar mijn lied meer vraagt, Dan wil ik liever sterven. Van al wat edel is en schoon, Draagt, meisjes! gij de rijkste kroon, In hemel en op aarde, En stelt ge op deugd en onschuld prijs, Dan roemt eenmaal, in 't paradijs, Ook 't englendom uw waarde. 