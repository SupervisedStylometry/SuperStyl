 Juicht heemlen op een' hoogen toon, Om 't heil, waartoe wij zijn verheven! De Regter zelf gaf ons zijn' Zoon Tot onzen troost in dood en leven; Opdat Hij voor de zonden stierf, En 't leven door zijn' dood verwierf. Wij hebben regt door dezen dood Op eeuwig stooreloos verblijden, En zouden w'om den minsten nood, Dien w'immer in dit leven lijden, Straks klagen: 'ach! de Heer vergeet, Verlaat de zijnen in hun leed?' 'Maar kan een moeder haren zoon, Haar' lieven zuigling ooit vergeten? En ware 't al, dat zij haar' zoon, Haar' eerstgeboornen kon vergeten; Ik, zegt de Heer, vergeet u niet, Ik, zegt de Heer, verlaat u niet.' Dat hebt Gij zelf, o God! verklaard, Wij mogen 't op uw woord gelooven; Wat ramp ons hier ook wedervaart, Niets kan ons van dien troost berooven: Sterk dat geloof uw' naam ter eer, Ja, Amen! wij gelooven 't, Heer! 