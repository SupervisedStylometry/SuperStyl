 De Heer is waarlijk opgestaan, En heerlijk uit zijn graf gegaan, De vijand lag verslagen; Gods Engelen daalden neêr op d'aard, Niet langer met den vloek bezwaard, Dien had Hij weg gedragen. Hij voer weêr op, 't gestarnt voorbij, En heeft, ten loon, de heerschappij Uit 's Vaders hand verkregen: Die Jezus kennen zijn verheugd, Gods Englen deelen in hun vreugd, Al 't schepsel in hun zegen. Elk heff' met ons een' lofzang aan! Gods Zoon heeft aan Gods regt voldaan, Hij heerscht als aller Koning; Hij zendt zijn' Geest, den Trooster, neêr Zingt, Halleluja! zingt zijn eer, 't Is 't feest van Jezus krooning. Wie zou, daar Jezus voor ons stierf, En ons den Geest ten troost verwierf, Wie zou zijn beeld niet dragen, En vol van God, die in ons woont, Den Geest, die ons zijn vriendschap toont, Niet zoeken te behagen? Wij mogen 't heil voor Jezus Kerk, Des Vaders lust, des Geestes werk, Al d'eeuwen door verwachten: Hem, die bij God voor zondaars spreekt, Hem, wien 't aan liefde nooit ontbreekt, Ontbreekt het nooit aan krachten. 