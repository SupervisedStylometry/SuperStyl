 Ja! Jezus sterft, aan 't kruis geklonken, Daar Hij de zonde torscht; Zijn hoofd hangt neêr, en ligt gezonken Op zijn vermoeide borst; Zijn' geest beveelt Hij aan zijn' Vader, Hij slaat zijn oogen neêr, Zijn bloed verstijft in hart en ader, En Jezus leeft niet meer. Hij sterft voor ons, o Christenschare! Voor ons vloeit Jezus bloed, Zijn dood redt ons uit doodsgevaren, Daar Hij voor zondaars boet: Och! dat uw hart Hem dankbaar nader', Wien zoo veel liefde drijft; Gij vindt door Hem in God een' vader, Die eeuwig vader blijft. Komt, vallen wij voor Jezus neder, Hij hoort ons dankgebed, Zijn sterven schonk ons 't leven weder, Zijn dood heeft ons gered: Wou Hij voor ons aan 't kruishout sneven, Voor ons geen smaad ontzien, Och! dat wij eeuwig voor Hem leven, Hem eeuwig hulde biên! Zie, daar wij in uw' naam vergâren, O Jezus! op ons neêr! Uw Geest, daar w' op uw' kruisdood staren, Ontvlamm' ons tot uw eer: Och! dat wij zoo uw' dood gedenken, Dat steeds uw liefd' ons leid', Dat zij ons kracht tot deugd moog schenken, En eens de zaligheid. 