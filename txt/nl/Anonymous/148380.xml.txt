 Dat w' U deez' dag, o Jezus! wijden, Hem vrolijk vieren in den geest, Den dag, waarop wij ons verblijden, Dat Gij weêr uit het graf verreest; Laat ons uw eer alleen bedoelen, Uw eer, die al ons leven is, Dus zullen w' in ons hart gevoelen De kracht van uw verrijzenis. Hier zullen wij ons met uw vrinden, Die voor uw godlijk aanzigt staan, Door liefd' en door geloof verbinden, Vermelden uwe liefdedaân; Hier, waar uw heilgen zich verzaamlen, Hier zingen w' U ons needrig lied, Al kunnen wij uw' lof maar staamlen: 't Ootmoedig hart versmaadt Gij niet. Hier danken w' U, met al uw leden, Hier wordt uw liefdestem gehoord, Hier zenden w', in uw' naam, gebeden Tot Hem, die ons als Vader hoort: Zend uwen Geest nu in ons midden, Verlicht, vertroost ons hart, o Heer! Dan zal ons zingen, hooren, bidden Ons zalig zijn, en U tot eer. 