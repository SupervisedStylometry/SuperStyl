 O wijsheid, uit den mond des Heeren! Die aller dingen wezen kent, Omvaâmt en peilt van end tot end, Bij zacht en krachtig alregeeren, Doordring ons hart, dat U erkent, Kom ons den weg der wijsheid leeren. O Heer, de trouwe leidsman blijvend Van 't huis van Isrêl en zijn volk! In 't vuur verschenen aan uw tolk, En hem de Wet op Sinaj schrijvend! Verlos ons uit des Afgronds kolk, Den Vijand met uw arm verdrijvend! O Schoonste Spruit van Jesses twijgen, Naar wie het oog dier volken staart Eens biddend om U heen geschaard, Bij aller Vorsten needrig zwijgen! O toef niet langer, daal op aard, En kom de vrijheid ons verkrijgen! O Sleutel Davids, die daarbuiten, En binnen Isrêls huis, geboodt! Geen, die er opent, waar Gij sloot, Noch, waar Ge ontsloot, vermocht te sluiten! Dring in de schaduwen der dood, Ontkluister Jacobs droeve spruiten! O Licht van 't Oosten, dat de stralen Der Zonne van Gerechtigheid In U vereent en verderspreidt, Kom op ons buigend voorhoofd dalen! Verlicht wie in de duisterheid, Der schaduwen des doods verdwalen! O Heer en Koning der Geslachten! Gij, Heiland! God van Israël! Gij hoeksteen van het voetgestel, Waarop twee volken de eenheid wachten! O red die Ge in de leemen cel Hebt toegerust met Englenkrachten! O God, o Koning t' allen tijden, Wiens wet ons bleef ten plichtgebod! Der Volken uitzicht in hun lot, Hun hoop en vurig zielsverblijden! O neig het oor, Heer, onze God! Kom, Heere God! komt ons bevrijden. 