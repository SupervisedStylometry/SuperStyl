 Kinders bequame//des rijcx Gods erfgename, Gedoopt zijnde al te same//in een lichame, Ghelijc uwen roep toebehoort, Wandelt onstraffelijc nu voort Na der schriften rappoort, Vreedsaem in wercken en woort, Houdt broederlijck accoort. Ghy die eendrachtich, d'Hemelschen roep waerachtich Zijt geworden deelachtich//in Christo crachtich Vernedert geestich u ghelaet Onder de hant Gods delicaet, V heel te buyten gaet, Mint God ende tnaeste zaedt, Als u selven by staet. Als s'Heeren slaven//wilt sGeests ontfangen gaven In d'aerde niet begraven//maer om elcken slaven Laet tlicht werden geopenbaert, Woeckert met t'pont so Schrift verclaert, Dijn schat boven vergaert, Daert van der motten aert En bieden wert bewaert. Wilt u lien wachten//van des roovers vercrachten, Dat int herte vernachten//geene gedachten Dan die cuysch, heylich zijn alleyn, Gesint na Christus, tsuyver greyn, Gesticht voor groot en cleyn, Sulcke van herten reyn Die zijn salich certeyn. Salich beseven//zijn sy, die in dit leven Elck goet exempel geven//dus vrienden verheven doet alle dinck na Gods woort correct, Op dat den lasteraer deurtreckt V niet straffe, als bevleckt, In simpelheyt perfeckt, Twoort voorsienich ontdeckt. Voorsienich wesem//vrienden uytgelesen, Daer in u werck geresen//God zy gepresen V mont en tonge dwingt eenpaer Siet toe, hoe ghy spreect, wat oft waer, dat niemant gae te naer, s'Besprengt u woordne claer, Met geestich fout eerbaer. Met eerbaer zeden//ghy Christelijcke leden, Laet reysen dijn gebeden//in alle steden, Voor Keyser, Coninck, Heeren vroet, Dat God haer lieder herte en gemoet Ten besten keeen doet, Om met twoort zijn ghevoedt Ist so Gods wille goet. Na Gods behagen//obedieert sonder clagen Die sorge voor u dragene//tallen dagen Oock menschen ordineren jent, Niet zijnde teghen Gods mandament, Wilt sijn obedient Elck tsijne reverent Gheeft ghehoorsaem bekent, Beken de sinnen//gesalft geestich van binnen, Wilt quaet met t'goed' verwinnen//alleen uytminnen, End binnen, dit aertsche foreest, Lijdtsamich zijt in sdrucx tempeest, Gheen doot van menschen vreest Tvleeschs lust cruyst aldermeest, En wandelt na den gheest. In den geest vyerich, zijt vriendekens manierich, wakende goedertierich, geensins goetgierich, Maer tot u lieder zielen profijt, God in allen ghebenedijt, Door wien ghy zijt bevrijt Dus in vervolch oft strijdt In hem altijt verblijdt. In God laet blijven//alle dijn raets bevrijden Met d'Apostels beschrijven//wilt u verstijven, Verwint werelt vleesch, duyvel, doot Door t'heylich geloove devoot, Werckende uyt liefden groot, Voor t'slot, beveelt ter noot Dijn geest in svaders schoot. 