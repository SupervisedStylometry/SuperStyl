 Wij knielen voor uw' zetel neêr, Wij Heer! en al uw leden, En eeren U als onzen Heer, Met liedren en gebeden. Dat alle magt, hoe hoog, hoe groot, Voor U, o Gods getuige, O eerstgeboren' uit de dood! Zich diep eerbiedig buige. Die ons, gewasschen in uw bloed, Tot Priesters hebt verheven, En ons den hoogen rang, den moed Van Koningen gegeven; U zij de roem, U zij de lof! U d'eerkroon opgedragen, Geheel deez' aard en 't hemelhof Moet van uw eer gewagen. U, die als Heer der heerlijkheid Verreest tot heil der volken, Verwachten wij in majesteit Eens weder op de wolken. Hij komt! elks ooge zal Hem zien, Ook die Hem heeft doorsteken; Elk zal Hem juichend hulde biên, Of om ontferming smeeken. Hoe ras of traag de tijd verdwijnt, Die dag zal zeker komen; Het licht, dat aan de kim verschijnt, Wordt reeds van ver vernomen. Ja, Halleluja! ja Hij komt! Juicht, menschen, Englen, zamen! Juicht met een vreugd, die 't al verstomt, Juicht allen, Amen! Amen! 