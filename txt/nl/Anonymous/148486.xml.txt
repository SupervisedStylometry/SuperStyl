 Wij hebben zaam aan Jezus disch gezeten, Zijn' wijn gesmaakt en van zijn brood gegeten; En zijn vervuld met dank en vrolijkheid: Nu hart en mond voor God en mensch ontsloten! Komt, heffen w', als versterkte dischgenooten, Den lofzang aan der hoogste Majesteit. Gij hebt ons, Heer! oneindig veel vergeven, Om Jezus dood vergunt Gij ons het leven, Die onze schuld verzoende door zijn bloed! Zie ons dan hier, vol dankbaarheid en vreugde, Vol van den roem der hoop, die ons verheugde, Met nieuwe kracht bij wijn en brood gevoed. Die kracht zij U, zij U alleen geheiligd, En door 't geloof, in uwe kracht, beveiligd, Voor elk ten blijk wat Jezus dood vermag; Dan zullen wij als broeders zamenwoonen, Zijn heilig beeld in ons gedrag vertoonen En kinderlijk U dienen met ontzag. Genaakt de tijd, dat onze ziel, ontbonden Van 't logge vleesch, die kweekplaats van de zonden, Niet langer deelt op aard aan 't Avondmaal, Dan zullen w' U, o God van ons vertrouwen! Van aangezigt tot aangezigt, aanschouwen Bij 't lied des Lams aan 't beter Avondmaal. 