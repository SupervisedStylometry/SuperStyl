 ô Kersnagt, schooner dan de dagen! Hoe kan Herodes 't licht verdraagen, Dat in uw duisternisse blinkt? Hy wordt gevierd en aangebeden, Zyn hoogmoed luistert naar geen reden, Hoe schel die in zyne ooren klinkt. Hy poogt de onnozlen te vernielen, Door 't moorden van onnozle zielen, En wekt een staden land geschrei, In Bethlehem, en op den akker, En maakt den geest van Rachel wakker, Die waaren gaat door beemd en wei. Dan naar het west, dan naar het oosten; Wie zal die droeve moeder troosten, Nu zy haar lieve kinders derft? Nu zy hen ziet in 't bloed versmooren, Vergaan, die naauwlyks zyn gebooren, En zo veel zwaarden rood geverfd. Zy ziet het melkzog op de tippen Van die bestorve en bleeke lippen, Gerukt nog versch van 's moeders borst: Zy ziet de teêre traantjes hangen Als daauw aan droppels op de wangen, Zy ziet ze vuil niet bloed bemorst. De wenkbraauw dekt nu met haar boogjes Gelookene en geen lagchende oogjes, Die straalden tot in 's moeders hert, Als starren, die met haar gewemel Het aanschyn schiepen tot een' hemel, Eer 't met een' mist betrokken werdt. Wie kan de elende en 't jammer noemen, En tellen zo veel jonge bloemen, Die vroeg verwelkten, eer ze nog Haar frissche bladertjes ontlooken, En lieffelyk voor ieder rooken, En 's morgens dronken 't eerste zog? Zo velt de seis de koorenairen, Zo schudt een bui de groene, blaêren, Wanneer het stormt in 't wilde woud: Wat kan de blinde staatzucht brouwen, Wanneer ze raast uit misvertrouwen! Wat luidt zo schendig, dat haar rouwt? Bedrukte Rachel, staak dit waaren, Uw kinders sterven martelaaren, En eerstelingen van het zaad, Dat uit uw bloed begint te groeijen, En heerlyk tot Gods eer zal bloeijen, En door geen tiranny vergaat. 