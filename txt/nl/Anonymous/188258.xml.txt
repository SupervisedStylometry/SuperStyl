 De klokken luidden door het land, En riepen tempelwaart: De Kenmer stroomde in menigte aan; Langs voetpad, dreef en breede baan In drommen saamgeschaard. - ‘Kom meê! kom meê!’ zoo klonk het luid, En klonk het rond en om: ‘Kom meê - ons onheil nam een keer: ‘Kom meê - ons scheidt geen banvloek meer ‘Van 's Heeren heiligdom! ‘Wij mogen weêr te zamen zijn, Te zamen in Gods huis! Weêr met de zoete Heilgen zijn, Gedachtig aan ons' Heeren pijn, Gebogen voor zijn kruis.’ - En Ouden, stromplende op de kruk, - En Jongen, vlug ter been, - En Moeders met hun telgjens teêr, - Der Maagden bloem, der Knapen eer: Zij stroomden kerkwaart heen. De Ridder in zijn pronkgewaad, Zijn Knapen om zijn schreên, - De Burchtvrouw in heur feestkleedij, - De Jonkvrouwe in fluweel en zij: Ze stroomden kerkwaart heen. Maar toog de dorper uit zijn kluis En de adel uit zijn slot - Op Oisterwijc was éen klozet, Daar steeg geen heilgend dankgebed Uit vol gemoed tot God. Daar zat de Jonker eenzaam neêr, Met knagend rouwgebaar; Zijn ingevallen kaak stond doodsch; Zijn oog was wild - en tranenloos, En de adem ging hem zwaar. Toen trad zijn droeve moeder in, Gekleed in diepen rouw. - ‘Mijn zoon! wij trekken naar de Mis: Werp nu op God uw droefenis’ - Zoo sprak de weduwvrouw. - ‘Men bracht uw gade van de jacht,’ Sprak hij met starren blik: ‘Hij lag te sterven op de baar: Toen vloektet gij zijn moordenaar - Die moordenaar.... ben ik!....’ Een gil van ijzing was het eerst Waarmeê zij antwoord gaf. Toen riep zij uit op bittren toon: ‘Draag dan dien vloek, ontaarde zoon!’.... Zoo vlood zij van hem af. Daar trad zijn eenge zuster in, En boog zich naar hem neêr: ‘Ik draag, als gij, den rouw in 't hart; Maar offer thans uw zielesmart Op 't outer van den Heer.’ - ‘Gij rouwt als ik?.... Onnoozel wicht! Mijn rouwe is helsche brand! ‘Gij, toen ge aan vaders sterfbed stondt, Gij stelptet 't bloed nog van zijn wond - Die wonde sloeg mijn hand!....’ - ‘God! dat is waanzin...’ borst zij uit. Hij schudde treurig neen! Toen was 't, of haar 't besef ontgleed; En met een luiden jammerkreet Vlood ze ijlings van hem heen. Straks trad zijn zielsgeliefde toe, Een overschoone maagd: ‘Mijn dierbre! ga met ons ter Mis: Dat 's balsem voor de droefenis, Wordt zij den Heer geklaagd.’ - ‘Een balsem voor mijn droefenis?.... In Hemel noch op aard! - Gij weet mijn vader snood vermoord - Der spriet, die 't hart hem heeft doorboord, Gaf ik die wreede vaart!’ Toen viel er tusschen hem en haar Een klove, wijd als 't graf. Een rilling voer haar door de leên; Zij wendde met een stil geween Zich van den moorder af. Toen kwam de vrome Kapelaan, De Kapelaan van 't slot: ‘Zoo verre mag de smart niet gaan, O Jonker! zulk een nederslaan Is opstaan tegen God!’ - - ‘Zwijg, Priester! zwijg. Mijn vader viel - Mijn drift volbracht dien moord!... Nu kent ge de onverduurbre schuld Die mijn verscheurden boezem vult - Vlied nu - als allen! - voort....’ - ‘Verhoede God, wiens kleed ik draag, ‘Dat ik hier vlieden zoû. ‘Daar is (zegt Jesus' leer), daar is ‘Voor elke schuld vergiffenis, ‘Geboet met diep berouw. ‘Het is een vreeselijke biecht, ‘Ontrukt aan uw gemoed; ‘Het is een misdrijf, naamloos groot, ‘Dat nooit, van nu tot aan uw dood, ‘Te strenge kan geboet. ‘Maar weet - onvruchtbaar is 't berouw ‘Dat niet aan 't kruis zich buigt: ‘Dáar - ook voor u! vloot Jesus' bloed; ‘En 't naar Hem dorstende gemoed ‘Blijft Hij nooit onbetuigd. ‘Hier staat alle aardsche liefde stil - Zijn liefde stijgt ten top. Gij - zeg der wereld nu vaarwel, En draag Hem in verholen cel Uw boete en rouwschuld op.’ - Daar stortte met een luiden schrei De onzalige aan zijn voet: ‘Ja, Vader! ja - daar wil ik heen: Hij weet het hoe ik heb gebeên, Hoe staâg mijn drift geboet.’ - Hij leefde in Egmond veertien jaar, En was des Kloosters eer. Nog sprak hij in zijn laatste smart: ‘Daar is éen troost slechts voor het hart: Door Christus in den Heer.’ - 