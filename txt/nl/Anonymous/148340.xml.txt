 Wel hem, die zich verstandig draagt, Waar d'armoe zit te kwijnen, Of, waar z' in 't donker kermt of klaagt, Een' straal van troost doet schijnen, Wiens hart om 's naasten lijden bloedt, En die hem graag, met raad of goed, Uit al zijn magt wil helpen. Wil ons op aard, ontfermend' God! Voor broodsgebrek bevrijden, Maar geef, dat w' uit een ruimer lot D'ellende mild verblijden: Och! Laat ons elk in noot, of pijn, Of armoe' straks ter hulpe zijn, En Jezus voorbeeld volgen. O Jezus, troost in alle leed, Getrouwe Vriend der armen! Al wat Gij hier aan menschen deedt Was eindeloos erbarmen; Voor ons zelfs gaaft G' U in den dood, Wat moeten wij dan in den nood Niet graag aan armen geven? Maak ons volwaardig op hun klagt, Tot hulp in hunne smarte, En, zoo 't ons ooit ontbreekt aan magt, 't Ontbreek ons nooit aan 't harte; Elk liefdewerk word' in uw kracht, In uwen naam, door ons volbragt, Dan zal het God behagen. 