 Ik ben een Nederlandsch soldaat (Dit heb ik eens gezworen,) Die wars van oproer en verraad, Het vaderland ten dienste staat, En 's konings troon wil schoren. Ik zweer het nog met hart en mond, God, doe dien eed beklijven! Oranjes stamhuis, Neêrlands grond, Dien grond, waar eens mijn wiegje stond, Zal ik getrouw steeds blijven. Ja 'k wil aan vorst en vaderland Mijn jeugdig leven wijden, En wordt dit erf eens aangerand, Dan zal ik trouw, mijn eed gestand, Voor land en koning strijden. Trekt Neêrlands leger dan te veld, Met Willem's dappre zonen, Dan wil ik mij een moedig held, Die stout den vijand tegensnelt, En hunner waardig toonen. 