 Stille rustplaats van Gods dooden! 'k Denk aan u met zoete vreugd, Eindpaal van verdriet en nooden, Rustplaats na den strijd der deugd! Zouden wij voor 't sterven beven, Siddren voor dien jongsten nood? Jezus liet voor ons zijn leven, Jezus overwon den dood. Jezus leeft! Hij is verrezen, Jezus leeft in eeuwigheid! Ik zal eeuwig bij Hem wezen, Dat heeft Hij mij toegezeid; Eens zal ik als Hij verrijzen, Juichend opstaan uit mijn graf, En dien Heiland eeuwig prijzen, Die mij 't eeuwig leven gaf. Zou ik naar die kroon niet streven, Naar die kroon, die nooit vergaat? 'k Wil alleen voor Jezus leven, Die mijn hoop geheel verzaadt: Wereld, ach! wat is uw waarde Bij 't volzalig hemelhof? Wijk, ja wijk, o nietig' aarde! Wijk al wat mij boeit aan 't stof. Vrome, vroeg gestorven vrinden! Slechts zijt gij mij wat vooruit, 'k Zal u allen wedervinden, Als ons Jezus 't graf ontsluit; Eerlang zal ik met u rusten, 'k Rijp al vast voor d'eeuwigheid, 'k Staar vast op die blijde kusten, Daar mij 't hoogst geluk verbeidt. 