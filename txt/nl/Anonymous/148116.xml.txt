 Zing, Christenschaar, de schoonste stof, Zing Jezus naam, zing Jezus lof! Hij kwam voor ons op aarde, Hij, uit den hemel neêrgedaald, Heeft hier voor ons 't rantsoen betaald Van goddelijke waarde. Al wierd dees' aard, door onze schuld, Met smart, en angst, en vloek vervuld, Al staamlen onze tongen, Hier op deez' aard, daar Jezus leed, Daar Jezus aan Gods eisch voldeed, Hier zij zijn lof gezongen. Gij Zoon van God! Gij, mensch als wij, Gij Jezus! onze roem zijt Gij, Gij 's Vaders eer op aarde! Gij grootst, daar Gij U diepst verzaakt, Hebt hier door lijden U volmaakt, En gaaft der menschheid waarde. O welk een heil! o welk een eer! Valt, volken! valt voor Jezus neêr, Aanbidt den Zoon des menschen. Ons heil staat vast voor d'eeuwigheid, Gods Zoon voldeed Gods majesteit; Wat kan men grooter wenschen? Deez' aard, waar Gij uw lijden leedt, Uw lessen gaaft, uw wondren deedt, Waar 's Regters vloek U griefde; Deez' aarde, die uw bloedzweet dronk, Waarin uw lijk ten grave zonk, Verkondig' Uwe liefde: Dat elke knie voor U zich buig', Dat elke tong uw lof getuig, Elk hart, U opgedragen, Zij U een lied, zij U tot vreugd, En wij, och! dat w'in liefd' en deugd, Uw beeld op aarde dragen. 