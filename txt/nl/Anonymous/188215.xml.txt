 Hoor, goede Schepper, dees gebeÃªn, Die wij U storten met geween, Zie sterkend af op onzen strijd, In dezen heilgen Vastentijd. Doorgronder aller zielsgedacht', Gij weet hoe zwak is onze macht, Ach, schenk genade en neem geduld, Als we ons bekeeren uit de schuld. Wij zondigden zoo menig tijd: Maar spaar hem, die zijn schuld belijdt; Herstel ons, arme zieken, Heer! Uw Heilgen naam ten prijs en eer! Geef, dat het lichaam onverzaad Getuchtigd worde in zulker maat Dat onze ziele toch daarbij Van alle zonde nuchtren zij! O Heilge Drie en Heilig Een, Geef uwen dienaars in 't gemeen, Dat dit hun vasten en gezucht Gedijen moog tot goede vrucht. 