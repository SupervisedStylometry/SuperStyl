 Komt loven wij met hart en stem, Nu weêrgekeerd uit Bethlehem, Messias, Heere van 't Heelal, Geboren in een armen stal. Men heffe een blijden veldzang aan, Terwijl de schaapjens grazen gaan Op Ephrataas bedauwden grond, In dees gewenschte Morgenstond. De vredevorst, de Emanuël, De schrik van Duivel, Dood en Hel, Ziet haast, als God en 's menschen Zoon, De volken buigen voor zijn troon. Nu rijst, het Heidendom ten troost, Een wonder-Star in 't blozend Oost, Die Koningen de krib en stal Van 's werelds Heiland wijzen zal. Kniel, Isrêl! kniel voor Davids Heer En Davids Zoon eerbiedig neêr; Geen vee-stal dooft zijn Majesteit: Hij is de God der Zaligheid. Aanbid Hem, al wat adem heeft; Looft, roemt zijn naam, al wat er leeft: Wijdt Hem, o volken in 't gemeen! Uw hart, uw liefde en uw gebeên. ‘O dierbre Heiland! 's Werelds Licht, Waarvoor des Afgronds duister zwicht! Bestraal ons nederig gemoed Met uwen goddelijken gloed. Sticht in ons hart uw Vrede-Rijk, Opdat uw Liefde en Macht ons blijk', En als Gij de Aarde eens richten zult, Vind dan in ons geen zondeschuld.’ 