 Jezus leeft, en wij met Hem, Dood! waar is uw schrik gebleven? Jezus leeft, en zijne stem Roept ook ons eens weêr in 't leven, Zal ons eens met eer bekleên: Dit is onze troost alleen. Jezus leeft, zijn is het rijk, Elk moet Hem als Koning eeren; Wij ook zullen Hem gelijk, Eeuwig eens met Hem regeren. Zou Gods woord ooit wanklen? neen! Dit is onze troost alleen. Jezus leeft, wie nu nog vreest Zou, en Hem, en God onteeren; Zondaars mogen onbedeesd Zich tot zijn genade keeren. Jezus zendt geen zondaars heen: Dit is onze troost alleen. Jezus leeft, ons hoogste goed, Hem behoort geheel ons leven; Ons past reinheid van gemoed, Ons, het kwaad te wederstreven. Jezus sterkt der zwakken schreên: Dit is onze troost alleen. Jezus leeft, dit is gewis; Waar ons pad ook heen moog leiden, Zelfs geen magt der duisternis, Niets zal ons van Jezus scheiden: 't Steunen op zijn mogendheên, Dit is onze troost alleen. Jezus leeft, nu is de dood Ons een ingang tot het leven; Welk een rust in stervensnood Zal dit woord ons harte geven: 'Gij, o Heiland! Gij alleen, Gij zijt onze troost alleen.' 