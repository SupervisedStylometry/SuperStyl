 De wind waait aan door de verlaten straten, En zoekt en vindt de oude huizen niet, - En zoekt en vindt slechts steenkoude gelaten, Starend in ziel-beklemmend stom verdriet. Waar menschen woonden staan geschonden muren, En zwarte gaten blakeren den grond, - Hoe lang, o God, moet deze schennis duren, Waarvoor ons murwe hart geen woorden vond? Waar menschen woonden zwerven brokken steenen En scherven kaatsen duizendvoud het licht, - Waarom, o God, zijt Gij h√∫n niet verschenen, Die voor een duivelsch drijven zijn gezwicht? Waar menschen woonden liggen roest en palen En klimop-arabesk rankt langs het puin, - Zal nu, o God, elk menschenpaar weer dwalen, Onwaardig Uw aanvankelijken Tuin? De wind waait aan door de verlaten straten, En zoekt en vindt niet waar de stad begon...... En zoekt en vindt slechts maskers van gelaten, En doodenakkers tot den horizon...... 