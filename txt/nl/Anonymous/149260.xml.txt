 Wij treên een' nieuwen tijdkring in, In uwen naam zij ons begin, Getrouw' Behoeder van ons leven! Wat onheil in dit jaar ons beid', Gij zult ons nooddruft, veiligheid, Gij zult in Christus alles geven. Gij, Gij verandert nimmermeer; Met vaderliefd' en trouw, o Heer! Bestuurdet G' onze lotgevallen; Met wijsheid hadt Gij die bepaald, En nimmer heeft uw raad gefaald: Uw alziend oog waakt over allen. Uw liefd', Ontfermer! kent geen peil, Gij zorgdet teeder voor ons heil, Gij, die ons uwen Zoon woudt geven, Die eens voor onze zonden stierf, Uw Vadergunst voor ons verwierf, En ons hier vormt voor 't hemelleven. Welzalig hij, die op U bouwt, Geheel zijn lot aan U vertrouwt, En dag aan dag op U blijft wachten, Die dus, gesterkt in U zijn' God, Ook kinderlijk uw rein gebod In zijne roeping blijft betrachten. Wanneer 't geloofsoog op U ziet, Dan kwelt de donkre toekomst niet, Dan is geen nacht voor ons te duister; Dan juichen w' op oneffen paân, En zien, bij d' uitkomst van uw daân, Uw liefd' en wijsheid in haar' luister. Gord Gij ons aan met nieuwen moed, Gij, Gij almagtig, wijs en goed! Blijf ieder' avond, ieder' morgen Ons uitzigt, ook in bangen nood; Al trof dit jaar ons zelfs de dood, Gij kunt, Gij zult voor eeuwig zorgen. Dat ieder dan het zorgen staak, Geen' kommer voed', maar biddend waak, Zijn' pligt betracht', U blijv' gelooven, Dan schrikt ons hart voor geen gevaar; En niets zal, in 't vernieuwde jaar, Uw gunst, o Vader! ons ontrooven. 