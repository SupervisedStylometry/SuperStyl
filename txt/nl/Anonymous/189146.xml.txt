 Een heerlijcke croon is nu te winnen, Elck mach gen bereyen hier toe, Ende met grooter neersticheyt beginnen Af te legghen dat hem maeckt moe, Want niemant en machse ontfanghen, Ten zy dat hy vroom strijt, Ende Christum belijdt, Dies acht wel op u ganghen. Het vleesch moet ghy te buyten treden, En vlieden de lusten der jonckheyt al, Teghen Coninghen en Princen mede, Moet ghy strijden groot ende smal, Egypten moet ghy verlaten, Ende worden Pharaos vyant, Wilt ghy comen int goede lant, Druck ende armoe moet ghy aenvaten. Onder Christus banier, moet ghy u vergeven En trecken vrywillich met hem int velt, Stelt voor de waerheyt, lyf, goet ende leven, Steunt so het rijck Gods in met ghewel Want wie verwint, wilt hooren, Die sal de croon ontfaen, In de eeuwighe vreuchde gaen, Al met Gods uytvercooren. Peynst om de vreucht die eewich sal dueren Die God sijn uytvercoren beest bereyt, En om die Goudtstadt, met Iaspis mueren Die met twaelf fondamenten leyt, En na de vreucht in desen, Die gheen oore en heeft ghehoort, So Paulus oorboort, Alle druck sal zijn ghenesen. In dese vreucht wilt door t'gheloof verblyrn En niet achten op t'ghene dat ghy siet, Want het can so haest ghedyen, Dat des werelts vreucht omkeert in verdriet Wat salt doch profijteren, Al des werelts hooghe moet, Met haer weelden schat en goet Als sy verschijnt voor den Heer der Heeren. Laet toch sulcx niet van u zijn bedreven, Dat ghy de swase maechden slacht, Die in haer dwaesheyt zijn ghebleven, En hebben niet op den Heer ghewacht, Siet hoe sy zijn verlaten, Ende bleven buyten staen, Al clopten sy stontelijck aen, T'en mocht haer al niet baten, Die die liedeken eerst mael dichte, Sijn wensch is (dat weet de Heer) Dat hy een yeghelijck so mocht stichten, Dat sy van boosheyt keerden weer, En oprechte boet bewesen, Also de Schriftuer leert, Want quaet tot goet bekeert, In een nieu wandelinghe verresen. 