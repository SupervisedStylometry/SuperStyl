 Waar zijn de wijzen, die mij zeggen Al 't geen de hooge Godheid kent? Wat stervling weet mij uit te leggen, Waar Gods verstand begint en endt? Hem, in 't onnaakbaar licht gezeten, Heeft nimmer menschenoog gezien. Hoe is zijn naam? zoudt gij hem weten? Wat eindig schepsel noemt mij dien? Zoo ik d'ontelbre starrenheiren, Elk deeltje van het licht der zon, Elk zandj' aan d'oevers van de meiren, Van hunnen oorsprong, tellen kon; Zoo zou ik mooglijk wijzer wezen, Dan immer mensch of Engel wordt, Maar 'k schoot bij U, alwetend Wezen! Nog onbegrijplijk veel te kort. Uw alziend' oogen, Heer! doorloopen 't Heelal, hoe groot, hoe uitgebreid: Voor U ligt ieder schepsel open, En ieder punt van d'eeuwigheid. O Gij, die 't al weet op te noemen, Wat was, wat is, wat worden zal, Wie kan naar eisch uw kennis roemen? God! uw verstand heeft geen getal. Ja, U bewondren, U vertrouwen Is 't eerst, dat mij mijn hart gebiedt; Met eerbied mag ik U beschouwen, Maar U begrijpen kan ik niet. Naar 't heerlijk licht van uwe wooning Zoek ik met onverzaadbren lust: Dat ziet G' en brengt, tot mijn belooning, Verstand en hart in U tot rust. Uw alziend oog schrikt m'af van 't kwade, Van zelfsbedrog en huichlarij; Ik denk, Gods oogen slaan mij gade, Hoe diep ik ook verborgen zij. Voor Hem kan mij geen afgrond dekken, Geen valsche schijn bedriegt zijn oog, Dat oog zou mij nog schrik verwekken, Waar 't mooglijk, dat ik d'aard ontvloog. Wie kan zijn eigen hart vertrouwen, Zijn hart, zoo vol arglistigheid? Gij blijft het, Heer! geheel doorschouwen, Daar 't voor u naakt en open leit. Treft gij mij aan op booze wegen, Zoo leid mij op de regte baan; Dan lacht mij in het eind de zegen Van ongeveinsde godsvrucht aan. 