 Hoe zal het volk van Duitschland ooit ontwaken Uit dezen droom naar deze zekerheid: Daar is geen pad - niet één - uit deze hel te raken, Wij zijn verdoemd voor alle eeuwigheid! Wij zijn verdoemd, wij zijn vervloekt, wij zijn verloren! Voor goed vernederd is de Duitsche staat! Daar is geen volk - niet één - dat onzen roep zal hooren Door deze muren heen van dezen haat! Wij waanden ons tot Herrenvolk verheven, Dat met het zwaard zijn wet te stellen scheen. Daar is geen land - niet één - dat zal vergeven; Wij zijn verloren en voorgoed alleen! 