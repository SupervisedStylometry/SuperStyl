 Och, Jesus' liefde was zoo groot, Dat Hij, gedaald uit 's vaders schoot, Ons, door zijn zware bittre dood, Kwam helpen uit ellende en nood. Ziet, in zijn liefde oneindig zoet, Wat Hij voor ons uit liefde doet: Hij, knielende met droef gemoed, Plengt in den hof zijn zweet en bloed. Daar randden hem de Joden aan, Daar heeft de Apostel hem verraân; Daar voert men hem geboeid van daan: En echter had Hij niets misdaan. Nog heeft der Joden wrevelheid Geslagen Jesus' Majesteit; En hem voor Cajaphas geleid. Tot lijden was Hij gansch bereid. Van Cajaphas eerst opgewacht, Die met den Heiland spot en lacht, Werd Jesus door een krijgrenwacht Toen voor Pilatus heengebracht. Daar werd het lichaam, vlekloos, teêr, Van onzen dierbren Vorst en Heer Gegriefd, gegeeseld menig keer. Het kostlijk bloed liep gudsend neêr. De Joden, als van zin beroofd, Met harten gansch en al verdoofd, Zij hebben daar zijn heilig hoofd Met scherpe doornen wreed doorkloofd. Na smaad en smart, in zwijmensnood, Pilatus Hem den volke bood: En willig, wat de schaar besloot - Verwees de Landvoogd Hem ter dood. De Heere, met zijn kruis belaân, Is tot Calvarie opgegaan. Tot in den dood, voor ons bestaan, Nam Hij den wil zijns Vaders aan. Genageld aan het schandehout Wat smarten leed Hij menigvoud! Zijn lieve Moeder Hem aanschouwt; Zijn lieve Moeder weent en rouwt. Hij hing aan 't Kruis, gewond en bloot, Twee Moordenaars ten lotgenoot. Het bloed uit al zijn wonden vloot, En Jesus lijdt en sterft den dood. Zoo heeft Hij onze schuld betaald; Hij werd naar Josephs graf gehaald; En heeft, ter Helle neêrgedaald, Op d' Eeuwgen Dood gezegepraald. En zie, den Derden Dag daaraan Is Hij in glorie opgestaan! Juicht! Christus heeft voor ons voldaan: Hij is ten Heil ons voorgegaan! 