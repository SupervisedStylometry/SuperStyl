 God onsen Heer u loven wy, End dancken dy met moede bly, Want u ghenade en goetheyt Duert nu en inder eewicheyt. Vwen heylighen name Heer Singhen wy lof prijs ende eer, Heylich, heylich, heylich ghy zijt, Ghy onsen God ghebenedijt. So langh wy hier zijn in dit dal, Sullen wy met vrolijck gheschal, Met der Enghlen en Christen schaer, V loven prijsen alle gaer. Want ghy alleen eenighe God, Zijt onse toevlucht, vortich en slot, V gunst, ghenade, en goetheyt, Hebdy over ons uytghebreyt. Des wy u singhen altesaem. Lof, prijs, ende eere bequaem, V onsen God vriendelijck en soet, Voor alle u weldaden goet. 