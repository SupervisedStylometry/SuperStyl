 Ic dancke God almachtich van sijn genade soet, End love hem van vreuchden met sange, Sijn barmherticheyt blijft inder eeuwicheyt goet, Dies en ben ick niet treurich noch banghe, Want ick weet dat mijn God mijn Heer, My verlaten sal nemmermeer, Hope en troost beyde tsamen, Laten my niet beschamen. Christus is mijn hope mijn troost end mijn salicheyt, die my verlost heeft met sijnen bloede, van duyvel, sonderen heeft my bereyt, de wigh die leydt my ten eewigen goede, Hy is smal ende seer benout, Maer die de beloften berout, Geschoncken van God des vreden, Hy sal hem wel doortreden. Als Christus rijcke was is hy arm geworden siet Om ons (die arm zijn) rijcke te maken, Hy is verlost van al sijn smarte ende verdriet, En wederom sijn glory te smaken, En sit in grooter heerlijckheyt, Sijn uytvercoren hy verleyt, Die met hem sullen regneren, Eewelijck triumpheren. Christus als een onschuldich end onbevleckte lam, Is voor ons, arme sondaers ghestorven, Waer door hy de vrientschap van sijnen Vader die gram, Op ons was, wederom heeft verworven, Hy heeft den wech open gedaen, Waer door wy tot den Vader gaen, Een genade niet om gronden, Heeft hy voor ons ghevonden. Maer dese ghenade comt alle menschen niet toe Hoewel sy haer daer af hooch beroemen, Ioannes die beschrijft ons claerlijck van Christo hoe dat hy is sijn eygendom is comen Maer de sijne legt hy voortaen, En hebben hem niet ontfaen, Maer die hem ontfinghen alle, Gaf hy t'haren gevalle: Macht om te worden kinderen Gods, die in sijn naem, Gelooven, ende niet zijn gheboren, Wt den bloede, noch uyt des vleeschs wil onghehoorsaem, Noch uyt den wil des mans die verloren, end verdoemt is door Adams val, Daerom wie salich wesen sal, Moet uyt God geboren wesen, Door Christum nieuw verresen. Voorwaer voorwaer spreeckt Christus tot Nicodemum claer, Wie niet en wort geboren van boven, Hy en mach Godes rijcke niet sien, dats openbaer Die anders leert wort van God verschoven, Voorwaer voorwaer seyt Christus noch, Wie niet en wort sonder bedroch, Omgekeert als een kint cleene, Hy mist Gods rijcke reene. Christus heeft selve gesproken dese woorden plat, Men machse met geen gloofen verdraeyen, Paulus seyt ooc, so wie op het vleesche saeyt dat Hy van tvleesch heder berven sal maeyen, Wat uyt vleesch geboren is, Dat is vleesch, maer wat gewis, Geboren is uyt den Geeste, Dat geeft smaeckt fit te keeste, Die na den vleesche levet sal sterven, maer so wie Door den Geest doodet des vleeschs wercken, Die sal leven, maer wie des vleeschs wercken doet en sal Gods rijcke niet aenmercken, Vleeschelijck te zijn ghesint, Dats de doot na Schrift bevint, Geestelijcke ghesinthede, Dat is leven ende vrede. Een vleeschelijck mensche van Gods Geeste niet smaeckt Ende so wie niet en heeft vercreghen, Den Gheest Christi door welcken datmen om weldoen haeckt, Die is met Christo niet maer hem teghen, Gheen Christen maer een Antechrist, Die al Godes ghenaden mist, Om dat hy hem laet bedriegen, Door t'Serpents listich liegen. Dese woorden ende meer ander geven claer uyt Dat niet al die draghen Christus name, Christen werden bevonden, maer alleen Christus bruyt, Sal door hem daertoe wesen bequame, Dats dat nieuw Ierusalem, Hy woont in haer, en sy in hem, buyten sijn toovenaers honden, Dootslaghers leugenaers monden. 