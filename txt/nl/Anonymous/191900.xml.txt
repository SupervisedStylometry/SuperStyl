 LIefde vol van zoet vermogen, Ach! hoe zalig houd gy my In uw' Hemel opgetogen! 'k Smaek de zoetste lekkerny, 'k Zie daer twee koraele klipjes, Ach! stryk neder lieve min! Hemel! ach! het zyn de lipjes Van Lykoor', myn ziels vriendin. Purpre lipjes! Rooze knopjes! Kersjes, rooder dan robyn, Ik zuig, uit uw malsche topjes, Balsem voor myn minnepyn. Uwe lipjes, Lief! verstrekken Voor magneetjes, die myn ziel Stadig uit myn boezem trekken, Daar 'k u lang in waerde hiel. 'k Zuig uw zieltje, door die kusjes, Dus ook in met zoet gebaer, En smelt, in een swerm van lusjes, Onze zieltjes door elkaer. Welk een vreugd my immer streelde, Niets heeft my zoo bly ontmoet, Dan nu ik myn lust, in weelde, Aen uw lieve mondje boet. Hier voor moet de Nektar wyken, Zoete honing smaekt hier zuur, 't Hardste hart moet hier bezwyken, En versmelten door dit vuur. Hemel! zoo ik ooit moet sterven, Waer aen ik nooit twyfel vond, Laet my dan die gunst verwerven, Dat ik sterf op dezen mond. 