 Herders, hoe ontwaakt gij niet? Schouwt in 't ronde, wat geschiedt! Hoort een stem van Hemellingen Klonk door lucht en starrenkringen: Gloria, gloria! O wat wonder werd dees nacht Hier op aarde wel volbracht? Ziet, de glans van 't firmament Maakt iets heilligs ons bekend. Hoort gij ginds die Englenstem, Die ons roept naar Bethlehem? Van een Maagd, door God verkoren, Werd een Heilig Kind geboren: Gloria, gloria! 't Is de Schepper van 't Heelal, Die daar ligt in armen stal: Herders, spoedt u, spoedt u voort Naar 't van God gezegend oord. Wat geschenken voert ge meê? Kiest ge van uw schoonste vee? Ach, van 'tgeen gij op kunt dragen Zal uw hárt Hem 't meest behagen. Gloria, gloria! Neen, geen offer is te groot Voor het Kind, dat God ons bood; Maar geen schijnt Hem ook te kleen, Brengt uw liefde 't naar Hem heen. Welkom, Kindtjen, wees gegroet; Zie onze offers aan uw voet; Welkom, dierbaar wicht, in 't leven! Mogen we U ons harte geven! Gloria, gloria! Glorie zij aan God omhoog! Vreugde straalt ons uit het oog, Want Gij, Kindtjen, God en Heer, Daalt hier vredebrengend neêr. Lieve Moeder van dit wicht, Dat in de arme kribbe ligt, Boven allen uitgelezen Moest gij Jesus Moeder wezen. Zuivre Maagd, Moedermaagd, Als ge in liefde hoog verrukt 't Heilig Kind aan 't harte drukt, Neem, naast Hem, die ons bemint, Elk van ons dan aan als kind. 