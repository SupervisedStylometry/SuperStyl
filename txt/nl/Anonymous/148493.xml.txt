 Dit is de dag, dien God ons schenkt, Waaraan thans ieder Christen denkt, Hem viere wat in 't groot heelal Door Jezus is en wezen zal. Men had hem eeuwen lang verwacht, Tot dat Gods tijdperk was volbragt, Toen zond Hij ons van zijnen troon Het heil der wereld, zijnen Zoon. Als ik dit wonder vatten wil, Staat mijn verstand vol eerbied stil, 't Verstomt bij 't geen het niet doorziet, 'k Aanbid, maar ik doorgrond het niet. Opdat de zondaar leven moog, Daalt zelfs de Schepper van omhoog, Verbergt zijn hooge majesteit, Wordt vleesch, wordt onze zaligheid. U, die voor ons geboren zijt, U zij ons hart, ons lied gewijd, Wij voegen juichend onze stem Bij 't Englenheir van Bethlehem. Geloofd, die komt in 's Heeren naam! Wij Christenen zeegnen U te zaam, U, Vredevorst! der vaadren wensch, U Zaligmaker, God en mensch! Gij, al ons heil, ons hoogste goed! Vereenigt U met vleesch en bloed, Wordt onze vriend en broeder, Gij, En, o! Gods kindren worden wij. Gedachte vol van zaligheid, Die ons de ware vreugd bereidt, Gedachte vol van majesteit, Die heel ons hart ten hemel leidt! Door ééne misdaad vielen wij, Door één' Verlosser zijn wij vrij; Wie vreest nog, die een Heiland heeft, Die voor ons bij den Vader leeft. Roem, hemel! dien geboortedag, Den schoonsten, dien de wereld zag, Juich, aarde! nu g' uw' Koning ziet, Zing Hem een nooit gezongen lied. Dit is de dag, dien God ons schenkt, Waaraan eens heel de wereld denkt; Hem viere, wat in 't groot heelal Door Jezus is en wezen zal. 