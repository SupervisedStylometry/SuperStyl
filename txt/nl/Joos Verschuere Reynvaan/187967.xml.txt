 Laat ieder zijne vreugd' verheffen: Ik zing ter eer' van mijn Patroon. Hij geeft ons vreugde en rijke loon. Men kan geen beter Dienst bezeffen. ô Dienst van blijdschap en van vreugd'! Gij maakt ons aller Hart verheugd. Sint Jan geeft Lessen uitgeleezen. Dit wordt me alleen bij ons gewaar. Hij minde altijd de Broederschaar, Die Hij van ouds heeft onderweezen, In de ed'le kunst der Metz'laarij, Die ons voor ramp en smart bevrij'. Ik wil u al mijn gantsche leven, Beminnen als mijn eelste schat, Die al wat dierbaar is bevat, En u mijn Hart gulhartig geeven. Ik lieve u met een vrij gemoed, En schat u als mijn beste goed. Laat de Profaane-Waereld smaalen, Op 't diep Geheim van onze kunst, Het deert ons niet, als we uwe gunst Bezitten, en door de Oosterstraalen Ons zien beflonkert met haar glans, En ons verlicht van haaren trans. Wij weeten dat de Metz'laarije, Iets schoons, iets luisterijks bevat; Maar teffens weeten wij ook dat, Zij dit niet weet, die haar bestrije: Dit zij alleen ons toegestaan, En blijfd bedekt voor u Profaan. Kom! danken wij Sint Jan nu heden, Voor zijn bescherming en zijn gunst, Waar mede Hij omringt de kunst, In al haar daân en reine zeden. Lost nu verheugd van alle zij, Ter zijner eer' de Batterij. 