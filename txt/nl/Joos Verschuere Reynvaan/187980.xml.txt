 'k Voel mijn Ziel op 't felst bewoogen, Hart ontzinkt mij in dit uur; Droevig staaren nu mijn oogen; 't Scheiden van u valt mijn zuur. Ach! deez' Broederschaar te derven, Baard mij innig zielen smart, Met u leeven, met u sterven, Was de bede van mijn Hart. Dan, helaas! 'k moet van u scheiden; 't Noodlot doet mij dit verstaan; 'k Kan niet langer hier verbeiden; 'k Moet met smarte van u gaan. Vrede zij deez' Broederrijën! Nimmer tref haar leed of druk! Vreugde en Voorspoed blijve u vleiën! Altijd volg' u 't blij geluk. Vaar, vaarwel mijn waarde Vrinden! Eeuwig blijv' mijn Hart u bij! Gij blijft altijd mijn beminden! Vaar dan wel! denkt soms aan mij! Schoonheid moet altijd u cieren! Sterkte en Wijsheid u verzell'! Astrea wil u bestieren! Vaar mijn Broeders eeuwig wel! 