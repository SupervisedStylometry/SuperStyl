 Ik zing van blijdschap opgetoogen, Dit Feest ter eer' die 't hart verheugd. Wie zag er ooit volmaakter vreugd', Of zou niet prijzen haar vermoogen? Weest nu verblijd, Op deez' dag en vreugde tijd! Weest nu verblijd, Ze is de vrolijkheid gewijd! Dit Feest doet ons in Vriendschap leven, Behoedt voor twist en bitze nijd. Hier ziet men, 't geen ons hart verblijd; De eerste gulde tijd herleven. Steeds eensgezindt, Treft men hier aan vrind bij vrind. Steeds eensgezindt, Wordt men van elkaar bemind. Bevrijdt van 't woelen der Profaanen, En van hun waerelds onbescheid, Die menig voetstrik voor ons leid, Kan ieder hier vrij adem haalen. Gij zalig oord, Die ons tot de Deugd aanspoort: Gij zalig oord, Ons uw Vriendschapsplaats bekoort. Laat maar de blinde waereld gissen, Waarin de Metz'laarij bestaat: 't Is zotte klap en malle praat; Zij raaden en doen niet dan missen. ô Broederschap! Voerdt uw' vreugd' ten hoogsten trap! ô Broederschap! Looft onze Kunst met Handgeklap. 