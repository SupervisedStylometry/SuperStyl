 O Groote Godt, o vriendelijcke Heer, Die eynd'loos zijt in uw barmhertigheden, Hoort eenmaal noch de klachten en gebeden, Van die zo wrang geworpen zijn ter ne'er. 't Is waar, o Godt, onz' ziel' is swart van schult, En 't heele lijf, van boven tot beneden, Is gantsch melaats door zondig overtreden, En 't heeft de maat van uwen toorn vervult. Dies weten wy, dat gy uw hant ten straf Rechtveerdiglijk op ons hebt uytgetogen, Zo dat gy sluyt het vaderlijk medogen, En keert uw oog' en oore van ons af. Gy wett het sweert des oorlogs op ons aan, Gy doet het hert der Vorsten t'samen spannen, En laat uw volk elendig overmannen, En niemant schijnt ons ivrig by te staan. Uw toorne-vyer steekt huyz' en hof aan brant; Onz' erfdeel wort den vyant ingegeven. De neering sterft, die ons weleer deed leven. De watervloet bederft het gantsche lant. En 't schijnt als of het hert der helden smelt. Den een' is niet geoeffent om te strijden, Den ander zoekt sijn vyant te vermijden, Of buygt sijn hert voor d' afgodt van het gelt. O Godt! is 't dan met ons zo gantsch gedaan? Is 't onverzettelijk by u besloten Dat gy ons wilt verteeren en verstoten, En zonder meely schandig doen vergaan? Och Heere! zal uw lieve Bruyt dan zijn De snode boel van zulk een zondig rover? Ay geef de ziel uw's tortelduyfs niet over Aan dezen onbesneden Philistijn. Of zal den wijngaart die gy hebt geplant Aan 't wild' gediert' nu zijn ten roof gegeven? Zal 't volk, waar op gy hadt uw Naam geschreven, Dus zijn verdelgt door een onheyl'ge hant? Zal 't Heyligdom, waar in men uwen Naam Met ziel-gebe'en en psalmen pleeg te vieren, Betreden zijn van Roomsche tempelieren Die d' afgodt roocken, u, o Heer,ten blaam? O neen; ik weet dat lijdt uw Godtheyt niet: Wel Heere sla dan eens uw mededogen Op ons, die gy elendig voor uw' oogen In d' hoogste noodt van elk verlaten ziet. 't Is waar, wy zijn geen medelijden waart, Dies wat gy doet is eeuwiglijk te prijzen: Maar, om u zelfs, wilt ons gena bewijzen, En trekt te rugg' het uytgetogen swaart. Of zo het noch ter slachting is gevaagt, Gunt dat ook eens uw volk mach triumfeeren Dat gy, na schult, zo leeg hebt doen verneeren, En 't geen aan u zo bitter bidt en klaagt. Sterk tot dien eynd' 't beleyt van onzen Vorst, Maak hem bequaam om uwen strijdt te strijden; En Sions muur van ondergang te vrijden, Daar 's Konings hert zo hittiglijk na dorst. Och Jesu! mocht het eenmaal noch geschien, Dat uwe schaar, in hun gewelt gevallen, Gelijckerhandt mocht uwen lof uytbrallen, En hun verlost van deze plagen zien: Wy zouden 't saam, met hert en ziel verblijdt, Uw grooten Naam met zang en dank vereeren Dat gy ons niet hebt willen gantsch verteeren, Maar, na verdienst, in liefde gekastijdt. 